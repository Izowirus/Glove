Warszawa, 06.06.2018. Senatorowie na sali obrad w pierwszym dniu posiedzenia, 6 bm. Senat zajmie się nowelizacją ustawy o wykonywaniu mandatu posła i senatora; przewiduje ona obniżenie uposażenia parlamentarzystów o 20 proc.  PAP/Tomasz Gzell
                                        

            Senat poparł w czwartek - bez poprawek - nowelizację ustawy o wykonywaniu mandatu posła i senatora, która przewiduje obniżenie uposażenia parlamentarzystów o 20 proc. Uposażenie posła i senatora będzie odpowiadało 80 proc. wysokości wynagrodzenia podsekretarza stanu.
      
            Za nowelizacją, spośród głosowało 58 senatorów, 1 był przeciw, 2 wstrzymało się od głosu.

Ustawa zakłada, że na niezmienionym poziomie pozostaną środki finansowe na pokrycie kosztów związanych z wydatkami poniesionymi w związku z wykonywaniem mandatu na terenie kraju i będą one wynosić 25 procent wynagrodzenia podsekretarza stanu, ustalonego na podstawie przepisów o wynagrodzeniu osób zajmujących kierownicze stanowiska państwowe, z wyłączeniem dodatku z tytułu wysługi lat (dieta parlamentarna).

Według autorów nowelizacji, zmiana w wysokości uposażenia parlamentarzystów jest związana "ze społecznymi oczekiwaniami dotyczącymi wynagrodzeń posłów i senatorów" i wywoła "pozytywne skutki społeczne i finansowe".