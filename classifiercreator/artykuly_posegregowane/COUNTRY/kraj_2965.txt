Solec Kujawski, 28.05.2018. Znak informujący o wypadku drogowym na DK 10 w miejscowości Solec Kujawski, na trasie Bydgoszcz - Toruń, 28 bm. (mr) PAP/Tytus Żmijewski Archiwum PAP © 2018 / Tytus Żmijewski
                                        

            Ze wstępnych danych KGP wynika, że od 30 maja do 2 czerwca w 419 wypadkach zginęło 25 osób, a 508 zostało rannych - poinformowała PAP asp. Wioletta Szubska z Wydziału Prasowego Komendy Głównej Policji. Jak dodała, zatrzymano 1078 nietrzeźwych kierowców.
      
            W ciągu ostatniej doby doszło do 97 wypadków, w wyniku których zmarło 7 osób, a 127 zostało rannych. Zatrzymano 323 nietrzeźwych kierowców.

Policja apeluje o ostrożność i rozwagę na drodze. "Pamiętajmy o zasadach bezpieczeństwa podczas powrotów do domu. Ważne, żebyśmy byli wypoczęci i przede wszystkim trzeźwi. Nie chodzi tutaj tylko o nasze własne bezpieczeństwo, ale także innych uczestników ruchu drogowego i oczywiście pasażerów, którzy z nami jadą" - podkreśliła asp. Szubska.

Dodała też, że od początku czerwca utonęło aż osiem osób, w tym aż pięć od soboty. "Łącznie od 1 kwietnia do 2 czerwca utonęło 97 osób" - powiedziała Szubska.