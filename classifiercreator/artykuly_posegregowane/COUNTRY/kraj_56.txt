IMGW wydał w środę wieczorem ostrzeżenia dla Polski północnej i południowej. Na północy będzie wiał silny wiatr, w górach grożą zawieje śnieżne. Na tych terenach wystąpi też oblodzenie.
      
            IMGW wydał w środę wieczorem ostrzeżenia dla większości województw północnej i południowej Polski.

W woj. zachodniopomorskim ostrzeżenia pierwszego stopnia przed silnym wiatrem obowiązują we wszystkich powiatach nadmorskich.

W woj. pomorskim ostrzeżenia drugiego stopnia przed silnym wiatrem i pierwszego stopnia przed oblodzeniem obowiązują w powiatach wejherowskim, puckim, nowodworskim, w Gdyni, Sopocie i Gdańsku. Alert pierwszego stopnia dotyczący silnego wiatru i oblodzenia obowiązuje w Słupsku i w powiatach słupskim, lęborskim, kartuskim, gdańskim, tczewskim, malborskim, sztumskim i kwidzyńskim. Natomiast alert dotyczący samego oblodzenia dotyczy powiatów starogardzkiego, kościerskiego, chojnickiego, człuchowskiego i bytowskiego.

W woj. warmińsko-mazurskim ostrzeżenia pierwszego stopnia przed silnym wiatrem wydano dla całego województwa oprócz trzech powiatów wschodnich.

W woj. kujawsko-pomorskim w części środkowej i północnej obowiązuje alert pierwszego stopnia dotyczący oblodzenia.

W woj. dolnośląskim ostrzeżenia pierwszego stopnia przed oblodzeniem obowiązują w całym województwie oprócz powiatów przygranicznych oraz Wrocławia i powiatów trzebnickiego, milickiego i oleśnickiego.

W woj. opolskim i śląskim ślisko będzie wszędzie oprócz północny.

Z kolei w woj. śląskim w powiatach cieszyńskim, Bielsku-Białej, bielskim oraz żywieckim obowiązują ostrzeżenia drugiego stopnia przed intensywnymi opadami śniegu, zaś pierwszego stopnia przed zawiejami i zamieciami śnieżnymi. Ostrzeżenia te obowiązują też w południowej części woj. małopolskiego oraz we wszystkich powiatach przygranicznych woj. podkarpackiego.

W woj. małopolskim w części północnej i środkowej IMGW wydał alert pierwszego stopnia dotyczący oblodzenia, podobnie w północnej i środkowej części woj. podkarpackiego.