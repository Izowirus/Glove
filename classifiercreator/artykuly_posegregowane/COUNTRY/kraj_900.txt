Michał Litwiniuk (KO) został w drugiej turze wybrany na prezydenta Białej Podlaskiej (Lubelskie). Pokonał dotychczasowego prezydenta tego miasta Dariusza Stefaniuka z PiS.
      
            Wyniki głosowania podał PAP członek Miejskiej Komisji Wyborczej w Białej Podlaskiej Michał Krasa.

W drugiej turze Litwiniuk zdobył 13298 głosów (53,11 proc.), natomiast Stefaniuk uzyskał 11742 głosy (46,89 proc.).

Frekwencja wyniosła 55,04 proc.

W pierwszej turze Stefaniuk uzyskał 44,03 proc. głosów, a Litwiniuk – 32,43 proc. głosów.

Litwiniuk ma 41 lat. Jest członkiem PO, przez całą minioną kadencję pełnił funkcję zastępcy prezydenta. Został odwołany na początku września tego roku, po tym jak ogłosił swój start w wyborach.

Dariusz Stefaniuk ma 37 lat. Jest prezesem zarządu okręgowego PiS w Białej Podlaskiej. Prezydentem Białej Podlaskiej został w 2014 r.