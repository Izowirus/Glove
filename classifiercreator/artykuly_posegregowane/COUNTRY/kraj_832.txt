IMGW wydał w piątek ostrzeżenia pierwszego stopnia przed silną mgłą dla ośmiu województw.
      
            Wydane ostrzeżenia dotyczą woj. zachodniopomorskiego, pomorskiego, kujawsko-pomorskiego, wschodnich i południowych powiatów woj. mazowieckiego, woj. lubelskiego, północnych powiatów woj. podkarpackiego, wschodnich powiatów woj. świętokrzyskiego i północnych powiatów woj. małopolskiego.

W tych rejonach przewiduje się wystąpienie gęstych mgieł, miejscami ograniczających widzialność do 100 m.

Ostrzeżenia pierwszego stopnia oznaczają, że przewidywane są warunki sprzyjające wystąpieniu niebezpiecznych zjawisk meteorologicznych, które mogą powodować straty materialne oraz zagrożenie zdrowia i życia.