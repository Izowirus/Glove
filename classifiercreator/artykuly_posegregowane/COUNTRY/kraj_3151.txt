Katowice, 26.04.2018. Deszcz w śródmieściu Katowic, 26 bm. (ag/dw)
 PAP/Andrzej Grygiel PAP Andrzej Grygiel / Andrzej Grygiel
                                        

            W czwartek w południowej części kraju mogą wystąpić intensywne opady deszczu, lokalnie może spaść 90 milimetrów deszczu - ostrzega Instytut Meteorologii i Gospodarki Wodnej.
      
            Intensywne opady deszczu mogą wystąpić m.in. w woj. świętokrzyskim. "Prognozuje się tam wystąpienie opadów deszczu o natężeniu umiarkowanym i silnym. Prognozowana suma opadów za okres obowiązywania ostrzeżenia od 50 mm do 70 mm, lokalnie do 90 mm" - ostrzega IMGW.

Intensywne opady deszczu mogą wystąpić także w woj. dolnośląskim, opolskim, śląskim, podkarpackim i małopolskim. Z kolei w woj. łódzkim oraz lubelskim okresami mogą występować burze z porywami wiatru do 70 km/h.