Koalicja Obywatelska zawarła w poniedziałek porozumienie z PSL ws. koalicji rządzącej w sejmiku pomorskim. W poniedziałek rozpoczęła się sesja sejmiku pomorskiego, na którym ma być wybrany marszałek Mieczysław Struk (KO), obecnie pełniący tę funkcję.
      
            Szef pomorskiego PSL Krzysztof Trawicki powiedział PAP, że kandydatem na członka zarządu ze strony ludowców będzie radny Józef Sarnowski. Radny ten tydzień temu został wybrany wiceprzewodniczącym sejmiku pomorskiego.

W październikowych wyborach do 33-osobowego sejmiku pomorskiego Koalicja Obywatelska uzyskała 18 mandatów, 13 mandatów zdobyło Prawo i Sprawiedliwość, a 2 - PSL (jeden z radnych Dariusz Męczykowski nie należy do PSL i zapowiada utworzenie klubu niezależnego - PAP).

Koalicja wyborcza KO-PSL będzie oznaczać kontynuację rządów Platformy Obywatelskiej z ludowcami na Pomorzu.

Wybory w 2014 r. do sejmiku pomorskiego wygrała Platforma Obywatelska, uzyskując 17 mandatów, Prawo i Sprawiedliwość poparło zdobyło 9 mandatów, a PSL 7 mandatów. PO zawarła wówczas koalicję rządzącą z PSL - członkiem zarządu województwa pomorskiego został Krzysztof Trawicki.