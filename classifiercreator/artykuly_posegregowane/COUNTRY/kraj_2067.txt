Warszawa, 15.08.2018. Wystąpienie prezydenta Andrzeja Dudy. Widowisko „Wolność we krwi” przedstawiono, 15 bm. na placu Marszałka Józefa Piłsudskiego w Warszawie, 15 bm. na zakończenie obchodów Święta Wojska Polskiego. Widowisko realizowane jest w ramach projektu "My Polacy 1918-2018" Narodowego Banku Polskiego. (cat) PAP/Rafał Guz PAP © 2018 / Rafał Guz
                                        

            To w rodzinach została przeniesiona wielka siła dążenia Polaków do wolności oraz to, że nic nie jest w stanie nas złamać - mówił prezydent Andrzej Duda w środę wieczorem na Placu Piłsudskiego w Warszawie.
      
            Prezydent zabrał głos przed rozpoczęciem widowiska muzycznego "Wolność we krwi", zorganizowanego przez Narodowy Bank Polski z okazji stulecia niepodległości Polski.

"To w rodzinach została przeniesiona wielka siła dążenia do wolności, tego że nigdy nie wolno się poddać, że jako naród, będący zlepkiem tych rodzin, jesteśmy jak trawa, mogą po nas przebiec, pochylimy się, ale podniesiemy się z powrotem" - mówił Andrzej Duda.

"Nic nie jest w stanie nas złamać, ani chwilowa porażka, ani niewola, ani straszliwe straty, które poniesiemy, zawsze będziemy nieustannie dążyli do wolności" - dodał.

"Taka jest Polska, tacy jesteśmy my Polacy, tacy są nasi żołnierze" - powiedział prezydent.