Urzędujący prezydent Białegostoku Tadeusz Truskolaski popierany przez Koalicję Obywatelską został prezydentem miasta po raz czwarty. Wyniki wyborów podała w poniedziałek oficjalnie Miejska Komisja Wyborcza.

      
            Komisja poinformowała, że na Tadeusza Truskolaskiego, który będzie prezydentem czwartą kadencję, zagłosowało 56,21 proc. Drugi wynik - 30,2 proc. miał kandydat Zjednoczonej Prawicy poseł Jacek Żalek.

Kolejni kandydaci uzyskali odpowiednio: Tadeusz Arłukowicz (Komitet Białystok na TAK) - 7,92 proc., Katarzyna Sztop-Rutkowska (Inicjatywa dla Białegostoku) - 4,19 proc, Stanisław Bartnik - Spoza Sitwy) - 1,45 proc.

Frekwencja wyborcza wyniosła - 53,52 proc.