W Kielcach do drugiej tury wyborów prezydenckich przeszli Bogdan Wenta (KWW Projekt Świętokrzyskie Bogdana Wenty), który uzyskał 35,8 proc. poparcia oraz Wojciech Lubawski (KWW Porozumienie Samorządowe Wojciech Lubawski) z poparciem 29,6 proc. - wynika z sondażu Ipsos dla TVP, TVN i Polsatu.
      
            Bezpartyjny Lubawski, który prezydentem Kielc jest od 2002 roku, w wyborach startuje z własnego komitetu Porozumienie Samorządowe, z poparciem Zjednoczonej Prawicy.

Według sondażu opublikowanego w niedzielę wieczorem przez Ipsos pozostali kandydaci uzyskali: Piotr Liroy-Marzec Komitet Wyborczy Wyborców Wolność w Samorządzie - 16 proc., Artur Gierada (Komitet Wyborczy Wyborców Platforma Obywatelska.Nowoczesna Koalicja Obywatelska) - 8,7 proc., Krzysztof Adamczyk (Komitet Wyborczy Polskie Stronnictwo Ludowe) - 4,9 proc., Marcin Chłodnicki (Komitet Wyborczy Wyborców SLD Lewica Razem) 4,3 proc., Arkadiusz Jelonek Komitet Wyborczy Wyborców "Bezpartyjni Samorządowcy" - 0,7 proc.