Premier Mateusz Morawiecki w niedzielę rano oddał w Warszawie głos w wyborach samorządowych. Szefowi rządu towarzyszyła małżonka oraz dwoje dzieci.
      
            Premier wraz z rodziną przybył do lokalu wyborczego po godzinie 8. Morawieccy głosowali w obwodowej komisji wyborczej nr 113 przy ul. Spartańskiej, w budynku Szkoły Podstawowej nr 205 im. Żołnierzy Powstania Warszawskiego.

W odbywających się w niedzielę wyborach samorządowych Polacy wybiorą blisko 47 tys. radnych i 2,5 tys. włodarzy. Do zakończenia głosowania o godz. 21 trwa cisza wyborcza. Uprawnionych do głosowania jest ponad 30,24 mln osób; wybory odbędą się w 26 983 obwodach.