Serdecznie dziękuję Państwu za wszystkie świąteczne życzenia, oby się spełniły, a kolejny rok był jeszcze bardziej owocny w pracy dla lepszej Polski - podkreślił we wtorek na Twitterze premier Mateusz Morawiecki.
      
            W pierwszy dzień świat Bożego Narodzenia na profilu Twitterowym szefa rządu pojawił się krótki filmik, na którym premier ogląda na tablecie skierowane do niego życzenia świąteczne.

Występujące w nagraniu osoby życzą Morawieckiemu m.in. konsekwencji, naładowania "baterii" na święta do współpracy z politykami, zdrowia, szczęścia i pozytywnego myślenia.

"Moi współpracownicy potrafią mnie zaskoczyć. Serdecznie dziękuję Państwu za wszystkie świąteczne życzenia. Oby się spełniły, a kolejny rok był jeszcze bardziej owocny w pracy dla lepszej Polski" - napisał premier na Twitterze.

W klipie przypomniano też życzenia świąteczne i na nowy rok od premiera Mateusza Morawieckiego. "Świąt Bożego Narodzenia pełnych bezpieczeństwa, spokoju, ciepła, spędzonych w bliskości z najważniejszymi dla nas ludźmi, naszymi rodzinami i przyjaciółmi. A w nadchodzącym roku - niech spełniają się nasze marzenia o wielkiej i wspaniałej Polsce. Dobrej dla wszystkich" - napisał szef rządu.