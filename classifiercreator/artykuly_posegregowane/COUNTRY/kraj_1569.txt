Najlepiej byłoby, gdyby prezydentem stolicy została osoba bezpartyjna i obywatelska – powiedział w wywiadzie dla wtorkowej "Rzeczpospolitej" lider Kukiz'15 Paweł Kukiz. Popieram wszystkich, którzy odsuną układ PO od władzy w Warszawie - dodał.
      
            Pytany przez dziennikarza, czy popiera kandydaturę Patryka Jakiego o prezydenturę Warszawy Kukiz odpowiedział: "powtórzę, popieram wszystkich, którzy odsuną układ PO od władzy w Warszawie i nie zbudują nowego partyjnego układu". Jego zdaniem "najlepiej byłoby, gdyby prezydentem została osoba bezpartyjna i obywatelska".

"Zanim rozpoczęła się kampania mówiłem, że z kilkoma osobami sympatyzuję" - mówił w wywiadzie dla "Rz" Kukiz. "Oczywiście, że w pierwszej turze wyborów w stolicy zagłosowałbym na Marka Jakubiaka" - przyznał.