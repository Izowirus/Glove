Warszawa, 25.05.2018. Premier Mateusz Morawiecki (cat/sko)  Archiwum PAP/Rafał Guz
                                        

            Jak najwięcej uśmiechu na co dzień, serc wypełnionych miłością i radosnych przeżyć, które pozostaną w was na zawsze - tymi słowami premier Mateusz Morawiecki za pośrednictwem mediów społecznościowych złożył życzenia z okazji Dnia Dziecka.
      
            "Kiedy śmieje się dziecko, śmieje się cały świat dookoła! Wszystkim najmłodszym i trochę starszym dzieciom życzę jak najwięcej uśmiechu na co dzień, serc wypełnionych miłością i radosnych przeżyć, które pozostaną w Was na zawsze!" - napisał na Twitterze szef rządu.

Zaprosił jednocześnie do udziału 3 czerwca w dniu dziecka organizowanym w KPRM. "Warto!" - podkreślił.

Międzynarodowy Dzień Dziecka w Polsce jest obchodzony od 1952 r. Jego inicjatorem była organizacja The International Union for Protection of Childhood, której celem było zapewnienie bezpieczeństwa dzieciom z całego świata. Nie we wszystkich krajach święto jest obchodzone tego samego dnia; ONZ obchodzi swój Dzień Dziecka 20 listopada - w rocznicę uchwalenia Deklaracji Praw Dziecka (1959 r.) i Konwencji o Prawach Dziecka (1989 r.).