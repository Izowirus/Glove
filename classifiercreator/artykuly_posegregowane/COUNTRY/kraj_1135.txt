PAP/Rafał Guz
                                        

            Wygląda na to, że zwiększymy stan posiadania w sejmikach województw, nasz wynik jest bardzo dobry, to kolejne zwycięstwo PiS - tak rzeczniczka partii Beata Mazurek odniosła się w rozmowie z dziennikarzami do sondażowych wyników wyborów samorządowych.


      
            Według podanych w poniedziałek przed południem wyników sondażu Ipsos - tzw. late poll - w wyborach do sejmików wojewódzkich odnotowano 33 proc. dla PiS; 26,7 proc. - Koalicji Obywatelskiej; 13,6 - PSL; 6,6 proc. - SLD; 5,9 proc. - Kukiz'15; a 5,8 proc. dla Bezpartyjnych Samorządowców.

Mazurek podkreśliła, że kampania wyborcza będzie m.in. tematem posiedzenia kierownictwa Zjednoczonej Prawicy.

Pytana, czy szef Solidarnej Polski Zbigniew Ziobro nie przyczynił się do tego, że wynik PiS jest "tylko bardzo dobry, a nie doskonały" odpowiedziała, że wynik PiS jest bardzo dobry. "To kolejne zwycięstwo PiS, nie czarujmy rzeczywistości, że jest inaczej" - mówiła rzeczniczka PiS.

"Wygląda na to, że zwiększymy swój stan posiadania, jeśli chodzi o sejmiki województw" - dodała Mazurek.