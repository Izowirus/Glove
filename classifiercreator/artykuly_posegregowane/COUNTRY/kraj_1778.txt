Zgromadzenie Ogólne TK przyjęło projekt budżetu Trybunału Konstytucyjnego 
                                        

            Zgromadzenie Ogólne sędziów Trybunału Konstytucyjnego jednogłośnie zatwierdziło we wtorek wykonanie budżetu TK w 2017 r. oraz przyjęło projekt budżetu na 2019 r. - poinformował we wtorek PAP szef gabinetu Prezesa TK Marcin Koman.
      
            Jak przekazał Koman, na wtorkowym posiedzeniu Zgromadzenie Ogólne jednogłośnie przyjęło dwie uchwały. Jedna dotyczyła wykonania budżetu TK w 2017 r., druga - projektu budżetu na 2019 r..
 
"Wszystko zostało dobrze przygotowane i dopracowane. Sędziowie byli zdania, że można zatwierdzić ten budżet" - podkreślił szef gabinetu Prezesa TK. Dodał, że wysokość obu budżetów jest podobna.
 
Koman przekazał też, że środki z budżetu TK przeznaczane są na jego działalność statutową, a także obowiązki jakie na TK nakładają stosowne ustawy. Przypomniał, że najważniejszy obszar działalności TK skupia się na "działalności orzeczniczej".