Kraków, 26.05.2014. Burza nad Krakowem, 26 bm. (cat)  Archiwum PAP/Stanisław Rozpędzik 
                                        

            Instytut Meteorologii i Gospodarki Wodnej wydał w poniedziałek ostrzeżenia meteorologiczne 1. stopnia dla czterech województw w związku z prognozowanymi burzami, podczas których mogą występować opady gradu. Wystąpienie burz przewiduje się również w 6 innych województwach.
      
            Aktualne alerty ostrzegawcze dotyczą województw: świętokrzyskiego, śląskiego, małopolskiego i podkarpackiego.

Pierwszy stopień zagrożenia przewiduje wystąpienie niebezpiecznych zjawisk meteorologicznych, które mogą powodować szkody materialne i zagrożenie życia.

Ponadto burze prognozowane są w 6 innych województwach: w Lubelskiem, Lubuskiem, Łódzkiem, Opolskiem, na Mazowszu oraz w Wielkopolsce. Jak podaje IMiGW, jeżeli sytuacja pogodowa rozwinie się w przewidywanym wcześniej kierunku, zostanie wydane ostrzeżenie.

Instytut zaleca ostrożność oraz śledzenie komunikatów dotyczących sytuacji pogodowej.