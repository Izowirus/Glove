W Sylwestra i Nowy Rok straż pożarna w całym kraju interweniowała 2625 razy; 1067 z tych interwencji było spowodowanych pożarami, zginęło w nich osiem osób, a 38 zostało rannych - poinformował PAP rzecznik Państwowej Straży Pożarnej Paweł Frątczak.
      
            Jak mówił Paweł Frątczak tylko 1 stycznia zginęło aż 7 osób. Cztery w województwie małopolskim, jedna w łódzkim, jedna w wielkopolskim i jedna w mazowieckim. Aż 234 razy straż pożarna wyjeżdżała do fałszywych alarmów.

W ubiegłym roku straż pożarna w tym okresie interweniowała 1988 razy z czego 878 to pożary. Zginęły wtedy 3 osoby.