Warszawa, 15.08.2019.
Premier Mateusz Morawiecki na warszawskim lotnisku przed wylotem na Łotwę, 15 bm. Szef polskiego rządu odwiedzi stacjonujący w Adażi polski kontyngent wojskowy i spotka się z szefem łotewskiego rządu. (cat)
PAP/Radek Pietruszka PAP © 2018 / Radek Pietruszka
                                        

            W dniu Święta Wojska Polskiego duma przepełnia nasze serca! - napisał z okazji święta na Twitterze premier Mateusz Morawiecki. Podkreślił, że naród polski i żołnierz polski pokazali, jak walczyć za wolność.
      
            "W dniu Święta Wojska Polskiego duma przepełnia nasze serca! Naród polski i żołnierz polski pokazali, jak walczyć za waszą i naszą wolność. Pamiętamy i składamy hołd obrońcom ojczyzny. Chwała bohaterom!" - brzmi wpis premiera Mateusza Morawieckiego z okazji Święta Wojska Polskiego.

Premier Morawiecki był obecny wśród polityków oglądających Wielką Defiladę Niepodległości w środę w Warszawie.

15 sierpnia przypada rocznica zwycięskiej dla Polski bitwy w wojnie 1920 roku. Dzień ten został ogłoszony świętem Wojska Polskiego w 1923 r. i pozostawał nim do roku 1947. Później dzień wojska obchodzono 12 października w rocznicę bitwy pod Lenino, by upamiętnić udział w tej batalii dywizji im. Tadeusza Kościuszki. Od 1992 roku święto Wojska Polskiego ponownie jest obchodzone w połowie sierpnia.