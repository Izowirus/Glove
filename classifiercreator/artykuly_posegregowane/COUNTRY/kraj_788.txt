Sto lat temu miliony marzeń ziściły się w jednej idei - Niepodległej - napisał w niedzielę na Twitterze premier Mateusz Morawiecki. Dodał, że mimo różnic i trudnych lat Polacy pokazali, że potrafią wspólnie tworzyć wielkie dzieło. Zaapelował, by dziś wszyscy pokazali, że łączy nas Polska.
      
            "Sto lat temu miliony marzeń ziściły się w jednej idei - Niepodległej. Pomimo tylu różnic, tylu trudnych lat, Polacy pokazali, że potrafią wspólnie tworzyć wielkie dzieło. Choć naród budują zarówno podobieństwa, jak i różnice, pokażmy dziś wszyscy, że łączy nas Polska!" - napisał szef rządu.

11 listopada 2018 roku przypada 100. rocznica odzyskania przez Polskę niepodległości; w całym kraju odbywają się uroczystości związane z obchodami święta.

100 lat temu Rada Regencyjna przekazała naczelne dowództwo wojsk polskich Józefowi Piłsudskiemu; w 1937 r. Sejm RP ustanowił w dniu 11 listopada państwowe obchody Święta Niepodległości.

Władze komunistyczne zalegalizowały 11 listopada jako Narodowego Święto Niepodległości dopiero 15 lutego 1989 r.