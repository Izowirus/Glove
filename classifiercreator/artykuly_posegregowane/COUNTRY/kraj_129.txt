Chrześcijanie na całym świecie obchodzą dziś Wigilię Bożego Narodzenia, czyli pamiątkę przyjścia na świat Jezusa Chrystusa.

      
            Wigilia to dzień poprzedzający święto Bożego Narodzenia. Nazwa pochodzi od łacińskiego słowa "vigilia" - oznaczającego czuwanie. Wigilią nazywana jest także uroczysta wieczerza, do której tego dnia zasiada się o zmroku, w gronie rodziny i najbliższych.

Kolację poprzedza modlitwa i czytanie Ewangelii o narodzeniu Jezusa. Potem przychodzi czas na dzielenie się opłatkiem i składanie świątecznych życzeń. Wigilii towarzyszy obdarowywanie się prezentami, składanymi pod choinką albo wręczanymi dzieciom przez Mikołaja.