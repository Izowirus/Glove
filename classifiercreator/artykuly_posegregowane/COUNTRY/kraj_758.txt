"Gdybym miał jednym słowem określić dzisiejsze święto, powiedziałbym: wdzięczność" - napisał na Twitterze marszałek Sejmu Marek Kuchciński o obchodach 100. rocznicy odzyskania niepodległości.
      
            Dziękujemy pokoleniom Polaków za to, że dali nam wolność - dodał Kuchciński.

"Szanujmy Niepodległość, kochajmy Polskę, pracujmy razem na jej dobro. Tak jak dziś razem poszliśmy we wspólnym biało-czerwonym marszu" - napisał też marszałek Sejmu.

Kuchciński w niedzielę w setną rocznicę odzyskania przez Polskę niepodległości wziął udział m.in. w uroczystej odprawie wart przed Grobem Nieznanego Żołnierza na placu marszałka Józefa Piłsudskiego w Warszawie, a potem w "Biało-Czerwonym Marszu" ulicami miasta.