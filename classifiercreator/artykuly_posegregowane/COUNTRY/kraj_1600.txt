PAP/Grzegorz Michałowski
                                        

            Damian Kunert jest najlepszą odpowiedzią na problemy Zduńskiej Woli; to człowiek pełen energii, odwagi, wiedzy, to człowiek jakiego potrzebujecie - mówił w sobotę premier Mateusz Morawiecki podczas spotkania z mieszkańcami Zduńskiej Woli (woj. łódzkie).


      
            Na wstępie spotkania szef rządu stwierdził, że bardzo lubi nazwę miasta Zduńska Wola. "Wiecie dlaczego? Bo jest w niej słowa +wola+, a wola to jest podstawa do zmiany, do zmiany naszego państwa i do zmiany Zduńskiej Woli" - mówił Morawiecki.

"Wola to połowa sukcesu, my mamy wolę, wy macie Zduńską Wolę, zmieniamy wasze miasto na lepsze" - dodał.

Premier wskazał, że taką wolę ma też kandydat PiS na prezydenta Zduńskiej Woli - Damian Kunert. "Jest człowiekiem pełnym energii, pełnym odwagi, pełnym wiedzy. To jest człowiek jakiego potrzebujemy, aby skutecznie, efektywnie zmieniać Zduńską Wolę" - mówił Morawiecki.

Premier zaznaczył, że wie, jakie problemy ma Zduńska Wola. "Wiem, że pan Damian jest najlepszą odpowiedzią na wasze problemy" - dodał.