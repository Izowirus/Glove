Jarosław Stawiarski (PiS) został wybrany w środę na marszałka woj. lubelskiego. W tajnym głosowaniu na Stawiarskiego głosowało 20 radnych, a jego kontrkandydat, dotychczasowy marszałek woj. lubelskiego Sławomir Sosnowski z PSL otrzymał 13 głosów.
      
            Stawiarski ma 55 lat. Jest absolwentem historii na UMCS w Lublinie oraz studiów podyplomowych w zakresie zarządzania na Uniwersytecie Warszawskim. Przez wiele lat był nauczycielem a także dyrektorem szkoły podstawowej nr 1 w Kraśniku. W latach 2002–2006 był starostą powiatu kraśnickiego, a w latach 2011–2014 zastępcą burmistrza Kraśnika. Od 2006 r., z przerwami, zasiada w ławach poselskich. Od 2015 r. pełnił funkcje wiceministra sportu i turystyki.

Wybór Stawiarskiego był zgodny z rekomendacją Komitetu Politycznego Prawa i Sprawiedliwości.

W 33 osobowym sejmiku woj. lubelskiego w ostatnich wyborcach, PiS zdobyło 18 mandatów, Koalicja Obywatelska i PSL mają po siedmiu radnych, a SLD-Lewica Razem jednego radnego.