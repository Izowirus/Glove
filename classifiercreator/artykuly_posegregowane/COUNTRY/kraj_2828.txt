Rzeszów, 05.02.2018. Przekazanie do użytkowania 13 ambulansów oraz 13 urządzeń do kompresji klatki piersiowej, 5 bm. w Rzeszowie. Specjalistyczne pojazdy będą użytkowane przez zespoły ratownictwa medycznego na Podkarpaciu. Całość zakupiono z pieniędzy wojewody podkarpackiego, który przeznaczył na ten cel 6 500 000 zł. (dd/awol) PAP/Darek Delmanowicz PAP Darek Delmanowicz / Darek Delmanowicz
                                        

            Czteroletnie dziecko wpadło z okna mieszkania na szóstym piętrze na osiedlu Dąbrowa w Łodzi. Chłopiec zmarł, mimo reanimacji na miejscu - poinformował PAP nadkom. Adam Kolasa z łódzkiej policji.
      
            Do zdarzenia doszło w sobotę po godz. 16 w wieżowcu przy ul. Felińskiego na osiedlu Dąbrowa.

"Z dotychczasowych ustaleń funkcjonariuszy wynika, że chłopiec wypadł z okna na szóstym piętrze. Czterolatek był długo reanimowany na miejscu przez lekarzy, ale nie udało się go uratować" – powiedział PAP nadkom. Kolasa.

Dodał, że w mieszkaniu zastano babcię i konkubenta matki dziecka. Jak przekazała policja, mężczyzna był nietrzeźwy. Babcia nie spożywała alkoholu. Kolasa poinformował, że wyjaśniane są wszystkie okoliczności tragicznego wypadku.