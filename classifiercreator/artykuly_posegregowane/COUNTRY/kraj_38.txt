W roku wyborczym trudno sobie nie życzyć zwycięstwa w wyborach; chcielibyśmy zwiększyć zasób naszych parlamentarzystów, żeby mieć możliwość zmian konstytucji - powiedział w czwartek szef gabinetu premiera, wiceprzewodniczący klubu PiS Marek Suski.
      
            Suski został zapytany w TV Republika, czego w nowym roku życzy sobie rząd i ministrowie. "Na pewno życzymy sobie dobrej koniunktury w gospodarce" - odpowiedział. "Oczywiście w roku wyborczym trudno sobie nie życzyć zwycięstwa w wyborach" - dodał.

Dopytywany, czy wśród priorytetów jest spotkanie w Sejmie po wyborach w tym samym składzie, odpowiedział: "chcielibyśmy w większym składzie, żebyśmy mieli możliwość nawet zmian konstytucji, choć to nie będzie łatwe". 

"Chcielibyśmy zwiększyć zasób naszych parlamentarzystów" - podkreślił.