Zachowamy się przyzwoicie, tak jak oczekują Polacy - powiedział PAP rzecznik PSL Jakub Stefaniak, pytany czy jego formacja weźmie udział w piątkowym Zgromadzeniu Narodowym.
      
            Według nieoficjalnych informacji politycy PSL mają nie wysłuchać orędzia prezydenta Andrzeja Dudy, które zostanie wygłoszone przed Zgromadzeniem. W Zgromadzeniu, które rozpocznie się w południe na Zamku Królewskim, nie weźmie udziału PO.  

Wystąpienia prezydenta nie zamierza wysłuchać także Nowoczesna, o czym powiedziała PAP w piątek szefowa Nowoczesnej Katarzyna Lubnauer. Według nieoficjalnych informacji, politycy tej partii pojawią się na posiedzeniu ZN, a następnie opuszczą salę.