Wrocław, 30.05.2017. Chmury burzowe nad mostami Chrobrego we Wrocławiu, 30 bm. (zuz) PAP/Aleksander Koźmiński  Archiwum PAP © 2018 / Aleksander Koźmiński
                                        

            Rządowe Centrum Bezpieczeństwa wydało ostrzeżenie przed burzami z gradem w południowej i centralnej Polsce - poinformowano w niedzielę rano na Twitterze instytucji.
      
            Jak poinformowało w niedzielę rano RCB, ostrzeżenia pierwszego stopnia przed burzami z gradem zostały wydane dla województw śląskiego, świętokrzyskiego, małopolskiego i podkarpackiego.

RCB przypomina, by w czasie burzy nie wychodzić z domu, jeśli to nie jest konieczne, zabezpieczyć drzwi i okna oraz przedmioty na parapecie, odłączyć od prądu sprzęt domowy. W przypadku jazdy autem należy zaparkować w miejscu z dala od drzew. Osoby znajdujące się w górach powinny jak najszybciej zejść ze szczytu.

RCB radzi również, by w trakcie burzy unikać otwartych przestrzeni, nie stawać pod jedynymi w okolicy masztami i drzewami, a także unikać dotykania metalowych przedmiotów. Osoby znajdujące się w wodzie powinny jak najszybciej wyjść z wody i oddalić się od brzegu.

W razie zauważenia niebezpiecznego zdarzenia należy powiadomić służby dzwoniąc pod numer 112 lub 997.