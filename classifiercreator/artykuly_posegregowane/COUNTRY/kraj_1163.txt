Obecnie urzędujący prezydent Piotr Krzystek startujący z komitetu Bezpartyjnych i kandydat PiS Bartłomiej Sochański powalczą w drugiej turze wyborów na prezydenta Szczecina. Wyniki podała Miejska Komisja Wyborcza.
      
            Piotr Krzystek uzyskał poparcie 47,25 proc. głosujących (głosowały na niego 73 063 osoby), Bartłomiej Sochański otrzymał natomiast 21,99 proc.; głos na kandydata Prawa i Sprawiedliwości oddało 34 005 osób.

Startujący z listy Platformy Obywatelskiej i Nowoczesnej Sławomir Nitras uzyskał 21,81 proc. głosów (głosowały na niego 33 723 osoby).

Pozostali kandydaci uzyskali odpowiednio: Dawid Krystek z komitetu SLD Lewica Razem - 3,76 proc. (5828 głosów), Piotr Czypicki ze Szczecińskiego Ruchu Miejskiego - 3,1 proc. (4805 głosów) i Jakub Kozieł z Koalicji Antysystemowej - 2,07 proc. (3195 głosów).