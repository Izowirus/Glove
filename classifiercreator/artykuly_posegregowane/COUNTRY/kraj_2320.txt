Trzcianka, woj. wielkopolskie, 15.04.2018. Prezes PiS Jarosław Kaczyński (n/z) podczas otwartego spotkania z mieszkańcami Trzcianki.  Archiwum fot. PAP/Paweł Jaskółka
                                        

            Nie ma przesłanek do żadnych zmian w rządzie przed wyborami parlamentarnymi, które odbędą się jesienią 2019 roku; w tej chwili powinniśmy działać w sposób ustabilizowany - powiedział w czwartek w TVP prezes PiS Jarosław Kaczyński.
      
            Lider Prawa i Sprawiedliwości był pytany w programie "Gość Wiadomości", czy spodziewa się zmian w rządzie przed wyborami parlamentarnymi jesienią 2019 roku.

"Uważam, że takich zmian być nie powinno, że w tej chwili powinniśmy działać w sposób ustabilizowany. Nie ma według mnie przesłanek do żadnych zmian. Chyba, żeby się coś nadzwyczajnego zdarzyło" - powiedział Kaczyński.

Jak zaznaczył, "zawsze może się coś nadzwyczajnego zdarzyć w wypadku każdej osoby pełniącej jakąś funkcje, czy to jest osoba, którą trudno odwołać, czy też łatwo odwołać - bo stosunkowo łatwo odwołać ministra, bo może się na przykład rozchorować".

"To dotyczy także na przykład I prezesa Sądu Najwyższego, który też się może rozchorować - nie daj panie Boże, niczego złego nikomu nie życzę - może też umrzeć i według tych twierdzeń, które dziś na poważnie są prezentowane w mediach niechętnych rządowi, w dalszym ciągu jednak pełniłyby funkcję, która była przez nie pełniona dotychczas" - powiedział Kaczyński.