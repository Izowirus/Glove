Lider Platformy Obywatelskiej Grzegorz Schetyna złożył w Wigilię życzenia świąteczne i noworoczne. "To chwila refleksji; dostrzegamy to, co często nam umyka, a troski wydają się jakby mniejsze; to czas radości - to czas Bożego Narodzenia" - mówił na nagraniu opublikowanym na Twitterze.
      
            Schetyna podkreślił, że święta to czas wyjątkowy, bo daleki od codziennego zgiełku. "Możemy go spokojnie spędzić z tymi, którzy są dla nas najważniejsi. To czas rodziny, gdy w końcu wszyscy jesteśmy razem i mimo podziału znajdujemy wspólny język. Jesteśmy wspólnotą, ale myślimy też o tych, którzy z jakiegoś powodu mogą być jednak samotni lub odeszli" - powiedział.

Według lidera Platformy święta Bożego Narodzenia to też czas, którego brakuje nam przez cały rok. "To chwila refleksji. Dostrzegamy to, co często nam umyka, a troski wydają się jakby mniejsze To czas radości" - mówił.

"Życzę Wam wszystkim wesołych świąt" - powiedział Schetyna. "A przy tej okazji - żeby nowy rok był dla was, dla nas i dla Polski szczęśliwy. Wszystkiego najlepszego na nowy rok" - dodał.