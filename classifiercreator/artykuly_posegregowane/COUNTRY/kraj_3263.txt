Warszawa, 13.04.2018. Minister obrony narodowej Mariusz Błaszczak podczas uroczystości z okazji 78. rocznicy Zbrodni Katyńskiej, 13 bm. w Muzeum Katyńskim w Warszawie. W piątek obchodzony jest Narodowy Dzień Pamięci Ofiar Zbrodni Katyńskiej. (nlat) PAP/Leszek Szymański PAP © 2018 / Leszek Szymański
                                        

            Wojsko Polskie włącza się w akcję ratowniczą w kopalni Zofiówka - poinformował w środę szef MON Mariusz Błaszczak. Dodał, że na miejsce udają się żołnierze Marynarki Wojennej wyposażeni w roboty przeznaczone do prowadzenia poszukiwań podwodnych.
      
            "Wojsko Polskie włącza się w akcję ratowniczą w kopalni Zofiówka. Na miejsce udają się żołnierze Marynarki Wojennej wyposażeni w roboty przeznaczone do prowadzenia poszukiwań podwodnych" – napisał minister na Twitterze.

W kopalni Zofiówka w Jastrzębiu Zdroju piąty dzień trwają poszukiwania trzech górników zaginionych po wstrząsie. W środę poinformowano, że do akcji włączą się nurkowie z KGHM Polska Miedź, którzy mają spenetrować rozlewisko w pobliżu miejsca, w którym prawdopodobnie są poszukiwani – dochodzą stamtąd sygnały z nadajników.

W wyniku sobotniego wstrząsu – najsilniejszego w historii tej kopalni – zginęło dwóch górników, których ciała ratownicy wydobyli w niedzielę. Dwaj inni, uratowani pracownicy, są w szpitalu, ich stan jest dobry.