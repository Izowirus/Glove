Warszawa, 21.08.2015. Budynek Państwowej Komisji Wyborczej przy ul. Frascati 2. (jk/abug) Archiwum fot. PAP/Jakub Kamiński
                                        

            W poniedziałek minął termin rejestrowania komitetów wyborczych w jesiennych wyborach samorządowych. Państwowa Komisja Wyborcza zarejestrowała 26 komitetów wyborczych, odmówiła rejestracji jednemu komitetowi; 2 komitety zostały wezwane do usunięcia wad - wynika z danych PKW.
      
            Partie polityczne i koalicje partii politycznych o utworzeniu komitetu wyborczego zawiadamiają Państwową Komisję Wyborczą. O swoim utworzeniu Państwową Komisję Wyborczą zawiadamia także komitet wyborczy organizacji oraz komitet wyborczy wyborców, w przypadku, gdy zamierza zgłosić kandydatów w więcej niż jednym województwie.

Komisja zarejestrowała łącznie 26 komitetów. Są to: komitet wyborczy Partii Razem, komitet wyborczy Polskie Stronnictwo Ludowe, koalicyjny komitet wyborczy Platforma.Nowoczesna Koalicja Obywatelska, komitet wyborczy Ruch Narodowy RP, komitet wyborczy Partia Zieloni, komitet wyborczy Porozumienie Jarosława Gowina, komitet wyborczy Prawo i Sprawiedliwość, komitet wyborczy wyborców Bezpartyjni Samorządowcy, komitet wyborczy Ślonzoki Razem, komitet wyborczy Demokracja i Sprawiedliwość, komitet wyborczy II Rzeczpospolita Polska, komitet wyborczy Oburzeni, koalicyjny komitet wyborczy SLD Lewica Razem, komitet wyborczy Związku Słowiańskiego, komitet wyborczy Liga Samorządowa Pierwsza, komitet wyborczy Zjednoczenie Chrześcijańskich Rodzin, komitet wyborczy wyborców Jedność Narodu - Wspólnota, komitet wyborczy Stronnictwa Pracy, komitet wyborczy Unii Europejskich Demokratów, komitet wyborczy wyborców Kukiz'15, komitet wyborczy Śląskiej Partii Regionalnej, komitet wyborczy Solidarna Polska, komitet wyborczy Wolni i Solidarni, komitet wyborczy Kongres Nowej Prawicy, komitet wyborczy Polska Patriotyczna, komitet wyborczy Prawica Rzeczypospolitej.

Dwa komitety: komitet wyborczy wyborców Wolność oraz komitet wyborczy Samoobrona zostały wezwane przez Komisję do usunięcia wad.

PKW odmówiła rejestracji jednego komitetu - komitetu wyborczego Stronnictwa Ludowego Ojcowizna RP z uwagi na "nieprzedstawienie dokumentacji, z której wynikałoby umocowanie do należytego reprezentowania tego komitetu" - poinformował na konferencji prasowej szef PKW Wojciech Hermeliński.

W całej Polsce, komisarze wyborczy zarejestrowali blisko 9 tys. komitetów wyborczych.

Wybory samorządowe odbędą się 21 października. Dwa tygodnie później, 4 listopada przeprowadzona zostanie druga tura głosowania tam, gdzie w pierwszej turze nie zostanie wybrany wójt, burmistrz lub prezydent miasta. Wybieranych będzie blisko 47 tys. radnych gmin, powiatów i sejmików wojewódzkich oraz blisko 2,5 tys. wójtów, burmistrzów i prezydentów miast.