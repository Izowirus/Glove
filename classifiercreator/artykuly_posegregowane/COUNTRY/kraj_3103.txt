epa06742262 Polish Prime Minister Mateusz Morawiecki arrives for the European Union's (EU) Heads of State dinner at the Sofia Tech Park in Sofia, Bulgaria 16 May 2018. Bulgaria took over its first Presidency of the European Council from January 2018 until June 2018. EPA/STOYAN NENOV / POOL Dostawca: PAP/EPA. Archiwum PAP/EPA © 2018 / STOYAN NENOV
                                        

            Godność kardynalska dla arcybiskupa Konrada Krajewskiego, któremu osobiście pogratulowałem, to radosna wiadomość dla polskiego Kościoła i całej Polski - napisał na Twitterze w poniedziałek premier Mateusz Morawiecki.
      
            W niedzielę papież Franciszek ogłosił, że papieski jałmużnik arcybiskup Konrad Krajewski otrzyma godność kardynała. Wraz z 54-letnim polskim arcybiskupem kardynałami zostanie łącznie 14 dostojników z całego świata.

"Godność kardynalska dla arcybiskupa Konrada Krajewskiego, któremu osobiście pogratulowałem to radosna wiadomość dla polskiego Kościoła i całej Polski" - napisał szef rządu.

"Nasza wielka tradycja Solidarności była zawsze i jest wciąż obecna w jego misji jałmużnika i posłudze niesionej najsłabszym" - dodał premier.

Arcybiskup Krajewski jest jednym z najbliższych współpracowników Franciszka. Realizuje wiele papieskich inicjatyw dobroczynnych, opiekując się biednymi i bezdomnymi oraz migrantami. To pierwszy Polak mianowany kardynałem przez Franciszka.

Nominację kardynalską na piątym konsystorzu w tym pontyfikacie otrzymają między innymi chaldejski patriarcha Bagdadu Louis Raphael Sako, prefekt Kongregacji Nauki Wiary arcybiskup Luis Ladaria, wikariusz diecezji rzymskiej abp Angelo De Donatis, zastępca sekretarza stanu Stolicy Apostolskiej abp Angelo Becciu, abp Karaczi w Pakistanie Joseph Coutts, biskup portugalskiej diecezji Leiria-Fatima Antonio dos Santos Marto i abp włoskiego miasta L'Aquila Giuseppe Petrocchi.

Ponadto Franciszek postanowił mianować kardynałami hierarchów i zakonnika, którzy ukończyli 80 lat, w uznaniu dla ich posługi w Kościele. Są to: emerytowany arcybiskup miasta Xalapa w Meksyku Sergio Obeso Rivera, biskup Toribio Ticona Porco z Boliwii i hiszpański zakonnik-misjonarz Aquilino Bocos Merino.