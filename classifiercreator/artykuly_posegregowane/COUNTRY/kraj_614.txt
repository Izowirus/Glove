Wspólnota powstaje poprzez wzajemne dostrzeganie się i to jest właśnie dzieło Szlachetnej Paczki, dzieło jednych ludzi dla drugich – powiedział w środę prezydent Andrzej Duda, włączając się w akcję.
      
            Prezydent wraz z małżonką Agatą Kornhauser-Dudą przekazał w Pałacu Prezydenckim na ręce wolontariuszy i przedstawicieli Stowarzyszenia Wiosna, które jest organizatorem akcji, paczkę dla wybranej przez siebie rodziny.

"Wspólnota powstaje poprzez wzajemne dostrzeganie się i to jest właśnie dzieło Szlachetnej Paczki. (…) To jest dzieło realizowane przez jednych ludzi dla drugich. Szlachetna Paczka to wolontariat, to mnóstwo osób zaangażowanych w całej Polsce, które tworzą te prezenty świąteczne" – wskazał prezydent. "Ogromnie się cieszymy, że możemy państwa gościć w Pałacu" – podkreślił.

Akcja Szlachetna Paczka jest organizowana od 2001 roku. W jej ramach przez najbliższe trzy tygodnie każdy może - wspólnie z bliskimi i znajomymi - wybrać osoby lub rodziny, którym chce pomóc. Ich historie i informacje, czego potrzebują zostały opisane są na stronie www.szlachetnapaczka.pl. Darczyńca kompletuje paczkę i przekazuje ją wolontariuszom. Potrzebujący otrzymają prezenty w "weekend cudów" – 8 i 9 grudnia.