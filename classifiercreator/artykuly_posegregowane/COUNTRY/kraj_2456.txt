Przemyśl, 08.05.2018. Burza nad Przemyślem, 8 bm. (dd/awol)  Archiwum PAP/Darek Delmanowicz 

                                        

            Instytut Meteorologii i Gospodarki Wodnej ostrzega przed intensywnymi opadami deszczu i burzami, które mogą wystąpić w większej części kraju. Szczególne uważni powinni być mieszkańcy Śląska i Małopolski.
      
            We wtorek, w związku z prognozowanymi intensywnymi opadami deszczu z burzami, IMGW wydał ostrzeżenia drugiego stopnia dla województw śląskiego i zachodniej części województwa małopolskiego. Opady mogą wynieść nawet 70 mm.

Ten stopień zagrożenia oznacza, że na wskazanym terenie mogą wystąpić niebezpieczne zjawiska meteorologiczne powodujące duże straty materialne oraz zagrożenie zdrowia i życia. Należy zachować dużą ostrożność oraz śledzić komunikaty pogodowe, a także przestrzegać zaleceń wydanych przez służby ratownicze.

IMGW we wtorek wydało też ostrzeżenia pierwszego stopnia dla województw: pomorskiego, warmińsko-mazurskiego, podlaskiego, lubelskiego, łódzkiego, wielkopolskiego i kujawsko-pomorskiego. Ten stopień ostrzeżenia wydano także dla części województw: zachodniopomorskiego, mazowieckiego, świętokrzyskiego i małopolskiego.

Intensywne deszcze mogą spowodować wzrost stanu wód w siedmiu województwach: lubuskim, wielkopolskim, dolnośląskim, opolskim, śląskim, małopolskim oraz łódzkim.