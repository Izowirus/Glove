Ostrzeżenia drugiego stopnia przed burzami z gradem wydano już dla pięciu województw na północy i południu kraju: obowiązują one na Pomorzu, w województwie kujawsko-pomorskim, a także na Śląsku, w Małopolsce i w województwie świętokrzyskim.
      
            Jak podało IMGW, w tych województwach prognozuje się wystąpienie burz z opadami deszczu, lokalnie także gradu. Suma opadów ma wynieść od 25 do 40 mm, miejscami 60 mm, a porywy wiatru - lokalnie do 80 km/h.

Z kolei ostrzeżenia pierwszego stopnia dotyczą województw: wielkopolskiego, łódzkiego, opolskiego, mazowieckiego oraz warmińsko-mazurskiego. W niektórych z tych województw mogą wystąpić burze z opadami deszczu od 20 do 30 mm, lokalnie do 40 mm, z porywami wiatru miejscami do 90 km/h.