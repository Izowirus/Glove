epa06742262 Polish Prime Minister Mateusz Morawiecki arrives for the European Union's (EU) Heads of State dinner at the Sofia Tech Park in Sofia, Bulgaria 16 May 2018. Bulgaria took over its first Presidency of the European Council from January 2018 until June 2018. EPA/STOYAN NENOV / POOL Dostawca: PAP/EPA. Archiwum PAP/EPA © 2018 / STOYAN NENOV
                                        

            Kongres "Polska Wielki Projekt" to forum unikalne; ambitnie podchodzi do polskich możliwości, stara się tak analizować rzeczywistość, aby proponować podjęcie kroków w różnych perspektywach czasu - powiedział w czwartek na konferencji prasowej premier Mateusz Morawiecki.
      
            W czwartek zaczął się w Warszawie VIII Kongres "Polska Wielki Projekt" odbywa się w dniach 17-20 maja 2018 r. w Warszawie. Tegoroczna edycja jest ósma z kolei. Zgodnie z oficjalną stroną kongresu, jego ideą jest "debata nad strategicznymi wyzwaniami rozwojowymi, stojącymi przed Polską w najbliższych dekadach".

Premier Mateusz Morawiecki powiedział w czwartek na konferencji prasowej, że dla niego ten kongres jest bardzo ważnym forum wypracowywania idei o charakterze fundamentalnym. "Idei w tematyce społecznej, gospodarczej, jak Polska ma się rozwijać w obliczu zmian rewolucyjnych, zmian w przemyśle, w kulturze, w gospodarce w polityce zachodzących wokół nas" - wyjaśnił premier. 

"Jest to forum w jakimś stopniu unikalne, ponieważ patrzy na otaczający nas świat w bardzo pozytywny sposób, ale zarazem niezwykle ambitnie podchodzi do polskich możliwości, szans, aspiracji, preferencji i w taki sposób stara się intelektualnie przeanalizować rzeczywistość, żeby zaproponować pewne kroki w perspektywie roku, dwóch dziesięciu, dwudziestu lat" - dodał.

Morawiecki podziękował "najsławniejszym uczestnikom", za to że wezmą udział w tegorocznym kongresie (wskazał na noblistę prof. Thomasa Sargenta, czy filozofa prof. Peter Sloterdijka) oraz wszystkim uczestnikom, "za to, że wzbogacają duchowo, intelektualnie ten niezwykle cenny kongres". 

Wśród tegorocznych prelegentów kongresu są m.in. laureat Nagrody Nobla z ekonomii prof. Thomas Sargent, niemiecki filozof i kulturoznawca prof. Peter Sloterdijk, prezes Sądu Konstytucyjnego Węgier dr Tamas Sulyok, historyk prof. David Engels, poseł do PE prof. Ryszard Legutko oraz marszałek Senatu Stanisław Karczewski.

Kongres "Polska Wielki Projekt" przyznaje co roku Nagrodę im. Prezydenta Lecha Kaczyńskiego. Od roku 2014 kapituła wręcza również medal "Odwaga i Wiarygodność", który przyznawany jest osobom aktywnie działającym na rzecz Kongresu oraz wizerunku Polski i jej obywateli w świecie.