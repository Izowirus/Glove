Dotychczasowy wiceprezydent Jeleniej Góry Jerzy Łużniak (KO) został w drugiej turze wybrany na włodarza tego miasta. Pokonał senatora PiS Krzysztofa Mroza.

      
            W drugiej turze Łużniak zdobył 18412 głosy (69.79 proc.), z kolei na Mroza zagłosowało 7971 wyborców, co daje 30,21 proc. poparcia.

Frekwencja wyniosła 42,3 proc.

W pierwszej turze Łużniak uzyskał 45,5 proc. poparcia, a Mróz 23,5 proc.

Jerzy Łużniak ma 63 lata. Zanim objął stanowisku zastępcy prezydenta Jeleniej Góry, był wicemarszałkiem województwa dolnośląskiego. Jest członkiem Platformy Obywatelskiej.

Dotychczasowy prezydent Jeleniej Góry Marcin Zawiła (PO) nie ubiegał się o reelekcję. W wyborach samorządowych uzyskał on mandat radnego Sejmiku Województwa Dolnośląskiego.