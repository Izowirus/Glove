W ciągu ostatnich 25 lat z Polski wyjechało 25-30 tys. lekarzy; oznacza to, że "wychodząca z czasów PRL-u biedna Polska finansowała bogatym krajom Zachodu naszych znakomitych lekarzy" - powiedział w poniedziałek w Lublinie premier Mateusz Morawiecki.

      
            "Oprócz tego, że każdy z nas decyduje o swoich losach indywidualnych, to jesteśmy też częścią większej całości: jesteśmy częścią naszej ojczyzny" - podkreślił premier podczas inauguracji roku akademickiego w Collegium Maius Uniwersytetu Medycznego w Lublinie. 

Mateusz Morawiecki przypomniał, że w ostatnich 20-25 latach polska medycyna przeżyła "sporo zawirowań": szacuje się, że w tym okresie z naszego kraju wyjechało ok. 25-30 tys. lekarzy.

Jak zauważył, wykształcenie lekarza, w zależności od specjalizacji, kosztuje od 0,5 mln do 1 mln. Czyli orientacyjnie koszt wykształcenia lekarzy - tych, którzy wyjechali, wyniósl nasz kraj 20-30 mld zł - podał Morawiecki.

"Wychodząca z czasów PRL-u biedna Polska finansowała bogatym krajom Zachodu naszych znakomitych lekarzy - lekarzy, którzy znani są z tego (...), że dokonują cudów. Nie mając najlepszego sprzętu na świecie, nie zarabiając najwięcej... Znane są wielkie osiągnięcia polskiej medycyny, polskich lekarzy, polskich chirurgów" - podkreślił premier.