epa07205351 Swiss Federal President Alain Berset (C) is welcomed by Antonio Guterres, UN Secretary General (L) and Andrzej Duda, President of Poland (R) at the beginning of the COP24 United Nations Climate Change Conference in Katowice, Poland, 03 December 2018. EPA/PETER KLAUNZER Dostawca: PAP/EPA.
                                        

            W Katowicach zaczyna się uroczystość oficjalnego otwarcia szczytu klimatycznego COP24. Gośćmi ceremonii są prezydent Andrzej Duda i sekretarz generalny ONZ Antonio Guterres.
      
            Konferencja COP24 - 24. Sesja Konferencji Stron Ramowej Konwencji Narodów Zjednoczonych w sprawie zmian klimatu to największe światowe forum, którego celem jest wypracowanie wspólnej polityki na rzecz przeciwdziałania zmianom klimatu.

Uroczystości otwarcia towarzyszyć będzie tzw. segment wysokiego szczebla, na którym przemawiać mają: prezydent Andrzej Duda, prezydent COP23 Frank Bainimaram, sekretarz generalny ONZ, przewodnicząca Zgromadzenia Ogólnego NZ María Fernanda Espinosa, minister środowiska Henryk Kowalczyk, prezydent COP24 Michał Kurtyka, prezydent Katowic Marcin Krupa.

Jeszcze w poniedziałek na szczycie przedstawiona ma zostać deklaracja ws. sprawiedliwej transformacji. Odnosi się ona do zapewnienia sprawiedliwej i solidarnej transformacji, która pozwoli ochronić klimat przy jednoczesnym utrzymaniu rozwoju gospodarczego i miejsc pracy.

Jak informuje Kancelaria Prezydenta, w poniedziałek prezydent Andrzej Duda spotka się w Katowicach m.in. z prezydentem Słowenii Borutem Pahorem, sekretarzem stanu Stolicy Apostolskiej księdzem kardynałem Pietro Parolinem, prezydentem Szwajcarii Alainem Bersetem, prezydentem Nigerii Muhammadu Buharim, prezydentem Czarnogóry Milo Djukanoviciem, premierem Fidżi Josaią Voreqe Bainimaramą, prezydentem Macedonii Gjorgem Ivanovem.

Konferencja w Katowicach potrwa blisko dwa tygodnie, do 14 grudnia. Podczas szczytu ma zostać przyjęta "mapa drogowa" realizacji Porozumienia paryskiego, czyli pierwszej w pełni globalnej umowy na rzecz klimatu.