Warszawa, 30.10.2017. Strażacy usuwają, 30 bm. na warszawskim Ursynowie jedno z powalonych przez wiatr drzew.  (ls/pkus)
PAP/Leszek Szymański Archiwum PAP © 2018 / Leszek Szymański
                                        

            Do 347 interwencji związanych z usuwaniem skutków burz i silnych wiatrów wyjeżdżali strażacy w ciągu ostatniej doby - powiedział PAP rzecznik Państwowej Straży Pożarnej st. bryg. Paweł Frątczak. IMiGW wydało ostrzeżenia drugiego stopnia dla czterech województw.
      
            Najwięcej razy strażacy musieli interweniować w województwach dolnośląskim, wielkopolskim i opolskim. Jak poinformował Frątczak, ich prace na ogół polegały na usuwaniu z dróg drzew połamanych przez silne wiatry i wypompowywaniu wody z zalanych piwnic.

Na sobotę Instytut Meteorologii i Gospodarki Wodnej wydał ostrzeżenia drugiego stopnia przed burzami z gradem dla województw: śląskiego, małopolskiego, świętokrzyskiego i podkarpackiego.