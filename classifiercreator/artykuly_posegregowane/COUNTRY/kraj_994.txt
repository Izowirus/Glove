Stowarzyszenie Radomianie Razem udzieliło poparcia ubiegającemu się o reelekcję obecnemu prezydentowi Radomia Radosławowi Witkowskiemu. Stowarzyszenie zdobyło jeden mandat w nowej radzie miejskiej. Otrzymał go wieloletni radny Kazimierz Woźniak.
      
            Woźniak poinformował o poparciu dla Witkowskiego w II turze wyborów na wtorkowym briefingu. "Moja decyzja wynika z analizy tego, co działo się w poprzednich kadencjach rady miejskiej. Mimo pewnych różnic, w zdecydowanej większości zgadzałem się z decyzjami prezydenta Radosława Witkowskiego i popierałem jego najważniejsze przedsięwzięcia" - stwierdził Woźniak.

Podkreślił, że popiera Witkowskiego jako prezes Stowarzyszenia Radomianie Razem oraz radny. "Liczę na to, że będziemy współpracować w radzie miejskiej kolejnej kadencji" - powiedział Woźniak, apelując do swoich wyborców o głosowanie w II turze na Witkowskiego.

Woźniak zdobył w wyborach samorządowych 1351 głosów (7,2 proc.). Oprócz niego do 28-osobowej rady weszło 16 radnych PiS i 11 z Komitetu Wyborczego Wyborców Radosława Witkowskiego "Koalicja na Rzecz Zmian.

Wcześniej Witkowskiego poparli także jego dwaj kontrkandydaci z I tury: Ryszard Fałek startujący z lokalnego komitetu wyborczego "Bezpartyjni Radomianie" i Adam Duszyk - kandydat PSL.

Do drugiej tury wyborów prezydenckich przeszedł obecny prezydent Radomia Radosław Witkowski (45,47 proc.) i kandydat PiS, wiceminister obrony narodowej Wojciech Skurkiewicz (40,39 proc.