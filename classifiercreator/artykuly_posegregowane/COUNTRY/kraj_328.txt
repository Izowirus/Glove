Czytnik e-booków i powerbank – o takie zestawy nagród można powalczyć do 14 grudnia, odpowiadając na pytania quizów przygotowanych przez Polską Agencję Prasową.
      
            PAP w związku z setną rocznicą odzyskania przez Polskę niepodległości opublikowała serię internetowych quizów historycznych. Na tych, którzy najlepiej przejdą przez nasze zadania z pogranicza historii gospodarczej i ekonomii, czeka pięć nagród rzeczowych o łącznej wartości 7 tys. zł.

Wszystkie quizy dostępne są na stronie kurier.pap.pl – znaleźć je można w belce górnego menu. Testy są w sumie cztery, a każdy z nich zawiera pięć pytań. Prawidłowa jest tylko jedna z sugerowanych trzech odpowiedzi.

Laureaci zostaną wyłonieni w oparciu o najwyższą liczbę uzyskanych punktów z wszystkich czterech quizów, a w przypadku jednakowych wyników punktowych pod uwagę będzie brana szybkość udzielenia odpowiedzi.

Warunkiem uczestnictwa w konkursie jest rejestracja - okienko do podania danych (imię, nazwisko oraz adres e-mail) pojawi się po zakończeniu testu.

Seria quizów historycznych powstała w ramach projektu „Moja Polska”, realizowanego przez Polską Agencję Prasową we współpracy z Narodowym Bankiem Polskim w ramach programu edukacji ekonomicznej.