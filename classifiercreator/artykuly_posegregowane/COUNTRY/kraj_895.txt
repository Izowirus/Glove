Piotr Krzystek (Bezpartyjni) wygrał drugą turę wyborów na prezydenta Szczecina, uzyskując 78,22 proc. głosów. Będzie to czwarta kadencja Krzystka na tym stanowisku.
      
            Drugą turę wyborów na prezydenta Szczecina wygrał Piotr Krzystek z wynikiem 100 tys. 465 głosów - poinformowała w poniedziałek przewodnicząca Miejskiej Komisji Wyborczej w Szczecinie Alicja Kujawa.

Kontrkandydat Krzystka, Bartłomiej Sochański (PiS), uzyskał 27 tys. 966 głosów. Na Piotra Krzystka głos oddało 78,22 proc. wyborców, a na Sochańskiego 21,78 proc.

Frekwencja w Szczecinie wyniosła 43,15 proc.

21 października w pierwszej turze wyborów Krzystek otrzymał 47,25 proc. głosów, a Sochański 21,99 proc.

Piotr Krzystek sprawuje urząd prezydenta Szczecina od 2006 r.