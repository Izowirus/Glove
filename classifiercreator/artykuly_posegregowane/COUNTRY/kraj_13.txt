IMGW wydało w sobotę ostrzeżenie pierwszego stopnia przed oblodzeniem dla 11 województw, a także ostrzeżenie drugiego stopnia przed intensywnymi opadami śniegu w południowej Małopolsce, na południu woj. śląskiego i podkarpackiego. Wydano też ostrzeżenie o podniesionym stanie wód w pięciu województwach.
      
            Urząd ostrzega przed oblodzeniem pierwszego stopnia w województwach: warmińsko-mazurskim, podlaskim, mazowieckim, łódzki, świętokrzyskim, lubelskim, dolnośląski, opolskim, na północy woj. śląskiego, małopolskiego i podkarpackiego.

Ostrzeżenie pierwszego stopnia oznacza, że przewiduje się wystąpienie warunków, które sprzyjają wystąpieniu niebezpiecznych zjawisk meteorologicznych. Mogą one powodować straty materialne oraz zagrożenie zdrowia i życia. IMGW zaznacza, że należy się spodziewać utrudnień m.in. w ruchu drogowym.

Ostrzeżenie drugiego stopnia oznacza natomiast, że występujące zjawiska meteorologiczne mogą powodować duże straty materialne oraz i podobnie jak w przypadku ostrzeżenia pierwszego stopnia stanowić zagrożenie dla zdrowia i życia. Występujące w tym czasie niebezpieczne zjawiska pogodowe mogą znacznie ograniczyć codzienne funkcjonowanie.

Urząd w obu przypadkach zaleca ostrożność oraz śledzenie komunikatów o rozwoju sytuacji pogodowej.

IMGW ostrzega też, że stany wody (obserwowane lub prognozowane) układają się w strefie powyżej stanów ostrzegawczych w woj. zachodniopomorskim, pomorskim, warmińsko-mazurskim, wielkopolskim oraz dolnośląskim. Jak podaje instytucja we wszystkich województwach objętych ostrzeżeniem drugiego stopnia wody są poniżej stanów alarmowych. Dla woj. pomorskiego IMGW wydało ostrzeżenie drugiego stopnia dotyczącego wód przybrzeżnych Bałtyku. Są one powyżej stanów ostrzegawczych, ale nie przekroczyły stanów alarmowych.