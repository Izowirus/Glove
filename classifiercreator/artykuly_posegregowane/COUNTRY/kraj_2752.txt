epa06827771 Polish Prime Minister Mateusz Morawiecki speaks during a joint press conference following the summit of the V4 (Visegrad Group) countries and Austria in Varkert Bazaar in Budapest, Hungary, 21 June 2018.  Archiwum PAP/EPA/SZILARD KOSZTICSAK 
                                        

            Jak najszybsze usunięcie skutków nawałnic, które przeszły nad Polską, to nasz absolutny priorytet - napisał w  piątek na Twitterze premier Mateusz Morawiecki. Podkreślił, że w akcję z tym związaną zaangażowanych jest od początku ponad 20 tys. funkcjonariuszy.
      
            "Jak najszybsze usunięcie skutków nawałnic, które przeszły nad Polską, to nasz absolutny priorytet. W akcję zaangażowane jest od samego początku ponad 20 tys. funkcjonariuszy. Nasze myśli są ze wszystkimi ofiarami i poszkodowanymi" - napisał na Twitterze premier Mateusz Morawiecki.

W czwartek wieczorem i w nocy z czwartku na piątek nad Polską przeszedł front burzowy, w związku z czym doszło do ponad 4,3 tys. interwencji Straży Pożarnej. Podczas burz ok. 10 osób zostało poszkodowanych.



Zespół prasowy Komendy Stołecznej Policji poinformował też, że w wyniku obrażeń odniesionych po uderzeniu przez konar drzewa zmarł zastępca burmistrza Wołomina Robert Makowski. Informacje o śmierci wiceburmistrza potwierdził jego sekretariat w urzędzie miejskim w Wołominie.