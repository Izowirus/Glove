Warszawa, 16.11.2010.  Logo Prawa i Sprawiedliwości. soa
PAP/Tomasz Gzell Archiwum PAP © 2016 / Tomasz Gzell
                                        

            Komitet Polityczny PiS zaakceptował kandydatury na prezydentów czterech miast: Nowego Sącza, Żyrardowa, Knurowa oraz Siemianowic Śląskich - poinformowano w sobotę na stronie internetowej partii. Wśród zatwierdzonych kandydatów jest m.in. żona posła PiS Arkadiusza Mularczyka.
      
            Zgodnie z decyzją Komitetu Politycznego PiS Iwona Mularczyk będzie kandydatką na prezydenta Nowego Sącza (woj. małopolskie).

Gratulacje w związku z poparciem ze strony partii złożył małżonce na Twitterze poseł Arkadiusz Mularczyk. "To wielki zaszczyt i zobowiązanie! Będę wspierał Ją w działaniu na rzecz miasta i mieszkańców" - napisał.

Komitet zatwierdził też kandydatów na prezydentów Żyrardowa (woj. mazowieckie) i Knurowa (woj. śląskie); będą nimi odpowiednio Krzysztof Roman Dziwisz i Paweł Żak.

Z kolei w Siemianowicach Śląskich PiS udzieli poparcia urzędującemu prezydentowi miasta Rafałowi Piechowi.