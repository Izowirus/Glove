Warszawa, 02.04.2017. Konstytucja RP w 20. rocznicę jej uchwalenia.  Archiwum fot. PAP/Tomasz Gzell
                                        

            W piątek, o godz. 11 prezydent Andrzej Duda wyda oświadczenie ws. referendum konsultacyjnego dot. konstytucji - poinformowała w czwartek Kancelaria Prezydenta.
      
            Prezydent Andrzej Duda zapowiedział podczas zeszłorocznych obchodów Święta Konstytucji 3 Maja, że skieruje do Senatu projekt postanowienia o zarządzeniu referendum ogólnokrajowego dot. zmian konstytucji, którego data będzie określona na 10 i 11 listopada 2018 r.

Na początku lipca prezydent spotkał się w sprawie referendum z marszałkiem Senatu Stanisławem Karczewskim. Ustalono, że wniosek prezydenta o referendum będzie rozpatrywany na ostatnim lipcowym posiedzeniu Senatu, które jest zaplanowano w dniach 24-27 lipca.

Marszałek Senatu Stanisław Karczewski powiedział w czwartek PAP, że głosowanie nad wnioskiem prezydenta o przeprowadzenie referendum dot. konstytucji odbędzie się w Senacie we wtorek (24 lipca) wieczorem lub środę rano; będzie ono poprzedzone debatą senatorów prowadzoną w sposób nieograniczony i nieskrępowany.