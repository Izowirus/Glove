Instytut Meteorologii i Gospodarki Wodnej wydał w piątek ostrzeżenia pierwszego stopnia przed marznącymi opadami powodującymi gołoledź w ośmiu województwach.
      
            Ostrzeżenia dotyczą województw: pomorskiego, warmińsko-mazurskiego (bez powiatów gołdapskiego i oleckiego), podlaskiego(zachodnio-centralna część), kujawsko-pomorskiego (wschodnio-centralna część), mazowieckiego, lubelskiego, podkarpackiego i świętokrzyskiego.

Na tych terenach prognozuje się wystąpienie miejscami opadów marznącego deszczu, powodujących gołoledź.

Ostrzeżenia pierwszego stopnia oznaczają, że przewiduje się warunki sprzyjające wystąpieniu niebezpiecznych zjawisk meteorologicznych, które mogą powodować straty materialne oraz zagrożenie zdrowia i życia. IMGW informuje, że "prowadzenie działalności w warunkach narażenia na działanie tych czynników jest utrudnione i niebezpieczne".