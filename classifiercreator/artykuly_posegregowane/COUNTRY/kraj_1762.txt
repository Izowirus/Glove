35 proc. badanych zamierza oddać swój głos w wyborach do sejmików wojewódzkich na PiS (wraz z Porozumieniem i Solidarną Polską), 18 proc. na koalicję PO i Nowoczesnej, 7 proc. na PSL, 6 proc. na Kukiz'15, a 4 proc. na SLD - wynika z najnowszego, sierpniowego sondażu CBOS.
      
             

35 proc. badanych zamierza oddać swój głos w wyborach do sejmików wojewódzkich na PiS (wraz z Porozumieniem i Solidarną Polską), 18 proc. na koalicję PO i Nowoczesnej, 7 proc. na PSL, 6 proc. na Kukiz'15, a 4 proc. na SLD - wynika z najnowszego, sierpniowego sondażu CBOS.

Na Partię Razem swój głos zamierza oddać 1 proc. respondentów, na partię Wolność również 1 proc. 24 proc. badanych wybrało odpowiedź "trudno powiedzieć".

Z sondażu wynika również, że 76 proc. badanych spośród uprawnionych do głosowania deklaruje udział w wyborach samorządowych; 12 proc. nie zamierza wziąć w nich udziału. Niezdecydowanych jest 12 proc. spośród respondentów.

Badanie przeprowadzono metodą wywiadów bezpośrednich wspomaganych komputerowo (CAPI) w dniach 16–23 sierpnia 2018 roku na liczącej 1066 osób reprezentatywnej próbie losowej dorosłych mieszkańców Polski.