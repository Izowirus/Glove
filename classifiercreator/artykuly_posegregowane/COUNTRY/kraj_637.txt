Podczas wtorkowego posiedzenia Rada Ministrów przyjęła związany ze zwiększeniem liczny etatów projekt noweli ustawy Programu modernizacji Policji, Straży Granicznej, Państwowej Straży Pożarnej i Służby Ochrony Państwa w latach 2017-2020.
      
            Centrum Informacyjne Rządu poinformowało, że we wtorek Rada Ministrów przyjęła projekt noweli dotyczącej Programu modernizacji Policji, Straży Granicznej, Państwowej Straży Pożarnej i Służby Ochrony Państwa w latach 2017-2020, przedłożony przez ministra spraw wewnętrznych i administracji Joachima Brudzińskiego.

"Zmiana ustawy polega na dostosowaniu programu do liczby etatów, która ostatnio wzrosła w Policji, Straży Granicznej, Państwowej Straży Pożarnej i Służbie Ochrony Państwa. Konieczność nowelizacji ustawy wynika ze zwiększenia liczby tzw. etatów kalkulacyjnych funkcjonariuszy w latach 2017–2018. We wszystkich służbach mundurowych ich liczba wzrośnie o 2640" – podało Centrum Informacyjne Rządu.