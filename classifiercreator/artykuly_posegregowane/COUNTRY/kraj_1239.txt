Centrum Operacyjne Ministerstwa Obrony Narodowej potwierdziło w sobotę PAP informację o śmierci polskiego attache obrony z Ambasady RP w Teheranie.
      
            Jak podał portal tvp.info, dyplomata został potrącony przez samochód na przejściu dla pieszych. Dodano, że do wypadku doszło kilka dni temu. "Potrącony na pasach attache został przewieziony do szpitala, gdzie w piątek zmarł. Śledztwo w sprawie wypadku prowadzi irańska policja" - napisano.

Informację potwierdziło MON. "Wszystkie procedury przewidziane prawem zostały uruchomione. Rodzina została powiadomiona. To wielka tragedia rodziny, szanujemy jej prywatność, składamy wyrazy współczucia" - przekazało PAP Centrum Operacyjne MON.