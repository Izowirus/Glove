Warszawa, 06.04.2018. Wicemarszałek Sejmu, rzecznik prasowy PiS Beata Mazurek podczas konferencji prasowej w Sejmie, 6 bm. Tematem konferencji był projekt uchwały dotyczący powołania komisji śledczej, który politycy PiS złożyli w piątek w Sejmie. Zgodnie z projektem pełna nazwa komisji to "komisja śledcza do zbadania prawidłowości i legalności działań oraz występowania zaniedbań i zaniechań organów i instytucji publicznych w zakresie zapewnienia dochodów Skarbu Państwa z tytułu podatku od towarów i usług i podatku akcyzowego". (cat)
PAP/Leszek Szymański PAP © 2018 / Leszek Szymański
                                        

            Słowa Donalda Tuska dot. rzucenia wyzwania prezesowi PiS Jarosławowi Kaczyńskiemu w wyborach prezydenckich, to sygnał, że nie będzie on startował w tych wyborach; Tusk nie chce przegrać z Andrzejem Dudą, który ma być kandydatem na prezydenta w 2020 r. - oświadczyła rzeczniczka PiS Beata Mazurek.
      
            Podczas piątkowej rozmowy w TVN24 b. premier, szef Rady Europejskiej Donald Tusk, zapytany czy rośnie jego determinacja, aby wrócić do polskiej polityki, powiedział: "Za wcześnie jest na spekulacje. Znam te niektóre opinie i życzenia, ale jedno mogę powiedzieć dzisiaj - gdyby Jarosław Kaczyński zdecydował się kandydować (w wyborach prezydenckich - PAP), to nie wahałbym się ani chwili i stanąłbym do takiego pojedynku".

"Możecie w Polsce zapytać prezesa Kaczyńskiego, czy przyjmuje takie wyzwanie" - dodał Tusk.

Do sprawy odniosła się w sobotę w rozmowie z PAP rzeczniczka PiS Beata Mazurek, która stwierdziła, że wyzwanie Jarosława Kaczyńskiego przez Donalda Tuska to "rejterada przed prezydentem Andrzejem Dudą".

"To sygnał, że Tusk nie będzie startował w wyborach, bo wie, że Jarosław Kaczyński nie wybiera się kandydować" - stwierdziła Mazurek.

"Donald Tusk nie chce przegrać z Andrzejem Dudą, który według prezesa Kaczyńskiego, będzie kandydatem na prezydenta w 2020 r." - dodała.