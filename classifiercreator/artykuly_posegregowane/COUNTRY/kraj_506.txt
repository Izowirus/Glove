Minionej doby z powodu wychłodzenia organizmu zmarli 67-letnia kobieta w województwie lubelskim i 32-letni mężczyzna w województwie świętokrzyskim - poinformowało w czwartek Rządowe Centrum Bezpieczeństwa.
      
            Zgodnie z danymi Centrum od 1 listopada w wyniku hipotermii zmarło już pięć osób. W analogicznym okresie ubiegłego roku z tego powodu zmarły dwie osoby.

Służby apelują o wzmożoną czujność i zwracanie uwagi na wszystkie osoby, których życie może być zagrożone, m.in. osoby bezdomne i starsze. Przez całą dobę czynne są numery alarmowe: 112 i 997. Informacja szybko przekazana służbom może komuś uratować życie.