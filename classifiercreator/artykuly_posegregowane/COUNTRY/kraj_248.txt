Wszystkie drogi krajowe są przejezdne - poinformowała GDDKiA w porannym komunikacie. Kierowcy muszą jednak uważać na opady śniegu, mgłę i śliską nawierzchnię.
      
            Na drogach krajowych pracuje 411 pojazdów do zimowego utrzymania. 

Opady śniegu utrudnią ruch w siedmiu województwach: wielkopolskim, podlaskim, podkarpackim, mazowieckim, dolnośląskim, lubuskim i lubelskim. Kierowcy mogą spodziewać się śliskiej nawierzchni w woj. lubelskim na dk 17 na odcinku Krasnystaw – granica państwa i dk 74 na odcinku Szczebrzeszyn – granica państwa. Mgły wystąpią w woj. małopolskim, świętokrzyskim i podkarpackim. 

W poniedziałek prognozowane jest zachmurzenie duże z większymi przejaśnieniami. Miejscami wystąpią słabe opady śniegu, na zachodzie również deszczu ze śniegiem i deszczu. Początkowo lokalnie mgła ograniczy widzialność do 300 m. Temperatura maksymalna wyniesie od -2 st., -1 st. na wschodzie do 2 st., 3 st. na południowym zachodzie, jedynie na Podhalu około -4 st. Będzie wiał wiatr słaby, z kierunków południowych.