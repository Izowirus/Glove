W okresie Świąt Bożego Narodzenia pamiętajmy szczególnie o osobach starszych - naszych rodzicach, babciach, dziadkach, ale i o tych, którzy spędzą swoją Wigilię samotnie. Postarajmy się, aby tego dnia nikt nie był sam - napisał we wtorek na Twitterze premier Mateusz Morawiecki.
      
            Premier opublikował też zdjęcia ze spotkania wigilijnego z seniorami, w którym wziął udział we wtorek wieczorem.

Jak informowała Kancelaria Premiera na Twitterze, szef rządu uczestniczył w wigilii zorganizowanej przez Gminny Ośrodek Pomocy Społecznej w Myślenicach. Podczas spotkania premier złożył seniorom życzenia z okazji nadchodzących świąt Bożego Narodzenia.

"Życzę Państwu dużo zdrowia, szczęścia i życzliwości. Niech nowonarodzony Jezus daje Państwu siłę, a Nowy Rok przyniesie wiele miłych chwil i dni" - powiedział Morawiecki, cytowany we wpisie Kancelarii Premiera.