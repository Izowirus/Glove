W II turze wyborów na prezydenta Olsztyna zmierzą się dotychczasowy prezydent Piotr Grzymowicz i były włodarz miasta Czesław Małkowski; uzyskali oni największą liczbę głosów spośród 8 kandydatów - podała w poniedziałek oficjalne wyniki miejska komisja wyborcza w Olsztynie.
      
            Jak podała przewodnicząca miejskiej komisji wyborczej Katarzyna Gołębiewska, najwięcej głosów w I turze zdobył Piotr Grzymowicz startujący z własnego komitetu wyborczego - 24 758, Czesław Małkowski, startujący z własnego komitetu, uzyskał 22 465 głosów.

Pozostali kandydaci otrzymali: Michał Wypij (Zjednoczona Prawica) - 13 924 głosy, Monika Falej (Komitet Dobro Wspólne)- 4568 głosów, Beata Bublewicz (Koalicja Obywatelska) - 3903 głosy, Krzysztof Kacprzycki (SLD Lewica razem) 1528 głosów, Andrzej Maciejewski Kukiz'15 - 1155 głosów oraz Tomasz Pitura (Komitet Olsztyn Kocham), który uzyskał 982 głosy.