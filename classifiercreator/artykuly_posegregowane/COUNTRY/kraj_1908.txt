Do brutalnego zabójstwa doszło na krakowskich Plantach, w pobliżu ul. Smoleńsk. 62-latek został ugodzony tam nożem i - mimo reanimacji - zmarł - poinformowała w piątek PAP Anna Zbroja-Zagórska z biura prasowego małopolskiej policji.
      
            O zdarzeniu poinformował policję przechodzień około godz. 6.30, który zauważył rannego mężczyznę. Na miejsce przyjechała także karetka pogotowia - 62-letniego mieszkańca Krakowa reanimowano, jednak zmarł.

Na miejscu pod nadzorem prokuratury funkcjonariusze zabezpieczają ślady, sprawdzają czy to miejsce objęte jest monitoringiem miejskim, będą ustalać świadków zdarzenia. Policjanci zabezpieczyli nóż, którym mężczyzna został zraniony.

Policja poszukuje sprawcy lub sprawców zdarzenia.