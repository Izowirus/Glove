Dziś mija 37 lat od największego dramatu stanu wojennego - śmierci górników w Kopalni Wujek. Premier Mateusz Morawiecki przyznał świadczenia specjalne 17 rannym górnikom - poinformował w niedzielę na Twitterze szef KPRM Michał Dworczyk.
      
            "Dziś mija 37 lat od największego dramatu stanu wojennego - śmierci górników w Kopalni Wujek. Premier @MorawieckiM przyznał świadczenia specjalne 17 rannym górnikom (11 nowych, 6 zwiększeń). Polska pamięta o pełniących służbę Ojczyźnie! Chwała Bohaterom!" - napisał Dworczyk.

37 lat temu, 16 grudnia 1981 r., w czasie pacyfikacji strajku w Kopalni Węgla Kamiennego Wujek w Katowicach milicja użyła broni palnej; zginęło dziewięciu górników, wielu zostało rannych. Śmierć górników kopalni Wujek była największą tragedią stanu wojennego.