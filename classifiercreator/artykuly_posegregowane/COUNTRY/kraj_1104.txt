PiS zdobyło 14 mandatów w 36-osobowym sejmiku woj. dolnośląskiego; Koalicja Obywatelska będzie miała 13 radnych, Bezpartyjni Samorządowcy - 6, KWW Z Dutkiewiczem dla Dolnego Śląska - 2, zaś PSL jednego - wynika z oficjalnych wyników poddanych przez Wojewódzką Komisję Wyborczą.
      
            PiS zdobyło najwięcej mandatów, ale do samodzielnego rządzenia brakuje mu pięciu mandatów. Możliwym koalicjantem są Bezpartyjni Samorządowcy. To jednak również możliwy koalicjant dla Koalicji Obywatelskiej.

W okręgu nr 1, obejmującym Miasto Wrocław, trzy mandaty przypadły PiS (Andrzej Jaroch, Maricn Krzyżanowski, Małgorzata Calińska-Mayer), trzy mandaty zdobyła też Koalicja Obywatelska (Marek Łapiński, Magdalena Piasecka, Monika Włodarczyk), mandat zdobył również Michał Bobowiec (KWW Bezpartyjni Samorządowcy) oraz Stanisław Huskowski (KWW z Dutkiewiczem dla Dolnego Śląska).

W okręgu nr 2, tzw. wrocławskim obwarzanku, trzy mandaty zdobyła Koalicja Obywatelska (Marek Skorupa, Marzena Majdzik, Wojciech Bochnak), trzy przypadły PiS (Damian Mrozek, Tytus Czartoryski, Anna Michalska), mandat zdobył również Ryszard Lech (KWW z Dutkiewiczem dla Dolnego Śląska) oraz Dariusz Stasiak  (KWW Bezpartyjni Samorządowcy)

W okręgu nr 3, obejmujący Miasto Wałbrzych i okoliczne powiaty, trzy mandaty zdobyło PiS (Grzegorz Macko, Jerzy Dec, Kamil Zieliński), trzy Koalicja Obywatelska (Iwona Krawczyk, Jacek Iwancz, Stanisław Jurcewicz), radnym został również Mirosław Lubiński (KW PSL) i Patryk Wild (KW Bezpartyjni Samorządowcy)

W okręgu nr 4, obejmującym Miasto Jelenia Góra i okoliczne powiaty, PiS zdobyło dwa mandaty (Teresa Zembik, Andrzej Kredkowski), Koalicja Obywatelska również dwa (Jerzy Pokój, Marcin Zawiła) oraz dwa Bezpartyjni Samorządowcy (Marek Obrębalski, Cezary Przybylski)

W okręgu nr 5, obejmujący Miasto Legnica oraz okoliczne powiaty, PiS zdobyło trzy mandaty (Piotr Karwan, Paweł Kura, Jacek Baczyński), Koalicja Obywatelska – dwa (Piotr Borys oraz Jadwiga Szeląg), mandat uzyskał również Tymoteusz Myrda (KWW Bezpartyjni Samorządowcy).

W wyborach do sejmiku kandydatów wystawiło 12 komitetów wyborczych. Mandatów nie uzyskali: KW Partia Zieloni, KWW SLD Lewica Razem, KW Razem, KW Ruch Narodowy RP, KW Kukiz'15, KWW Wolność w Samorządzie oraz KW Wolni i Solidarni.

W 2014 roku wybory do 36-osobowego sejmiku woj. dolnośląskiego wygrała PO zdobywając 16 mandatów. PiS wówczas wprowadził 9 radnych, PSL - pięciu, komitet Bezpartyjni Samorządowcy - czterech, a SLD Lewica Razem - dwóch radnych.