W piątek o godz. 16.30 zbierze się Komitet Polityczny PiS, a na nim m.in. kolejne decyzje dotyczące wyborów samorządowych - poinformowała w piątek rzeczniczka PiS Beata Mazurek.
      
            "Dziś o 16.30 Komitet Polityczny PiS, a na nim m.in. kolejne decyzje dotyczące wyborów samorządowych" - podała na Twitterze Mazurek.

Pod koniec kwietnia prezes PiS Jarosław Kaczyński zaprezentował kandydatów Zjednoczonej Prawicy na prezydentów miast wojewódzkich. W maju Komitet Polityczny PiS zaakceptował ponad 40 kandydatur na prezydentów niektórych mniejszych miast; następnie w czerwcu kolejnych 29.

Pierwsza tura wyborów samorządowych ma się odbyć jesienią, w jedną z trzech niedziel: 21 października, 28 października lub 4 listopada. W wyborach wybierzemy wójtów, burmistrzów i prezydentów miast, a także rady gmin i powiatów oraz sejmiki województw.