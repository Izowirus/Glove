Ubiegający się o reelekcję Tadeusz Krzakowski ponownie został prezydentem Legnicy. Startujący z własnego komitetu Krzakowski pokonał kandydata Koalicji Obywatelskiej Jarosława Rabczenkę.
      
            W drugiej turze na Krzakowskiego zagłosowało 18 tys. 482 osób (64,76 proc.), zaś na Rabczenkę 10 tys. 58 wyborców, co daje 35,24 proc. poparcia.

Frekwencja wyniosła 37,72 proc.

W pierwszej turze wyborów na Krzakowskiego zagłosowało 42,5 proc. wyborców, zaś na Rabczenkę - 26,5 proc.

Tadeusz Krzakowski ma 61 lat. Od 2002 r. jest prezydentem Legnicy, wcześniej był m.in. radnym Sejmiku Województwa Dolnośląskiego. Należy do SLD, ale startował w wyborach prezydenckich z własnego komitetu. Kandydatem SLD Lewica Razem był Michał Huzarski, który w pierwszej turze zdobył 3,84 proc. poparcia.