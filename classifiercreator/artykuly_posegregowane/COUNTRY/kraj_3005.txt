Warszawa, 20.04.2018. Prezydent Andrzej Duda (n/z) wręczył rozporządzenia uznające nowe obiekty zabytkowe za Pomniki Historii, 20 bm. w Pałacu Prezydenckim w Warszawie. (awa) PAP/Marcin Obara ***Zdjęcie do depeszy PAP pt. Prezydent ustanowił 10 nowych Pomników Historii; są wśród nich: Święta Lipka - sanktuarium pielgrzymkowe, Krasiczyn - zespół zamkowo-parkowy, Lidzbark Warmiński - zamek biskupów warmińskich.(*** Archiwum PAP © 2018 / Marcin Obara
                                        

            Dziękujemy weteranom za ich patriotyzm, poświęcenie i odwagę; pamiętamy też o tych, którzy zginęli w służbie Ojczyźnie - napisał na Twitterze prezydent Andrzej Duda, z okazji obchodzonego we wtorek Dnia Weterana działań Poza Granicami Państwa.
      
            "Dziękujemy Weteranom za ich patriotyzm, poświęcenie i odwagę! Pamiętamy też o tych, którzy zginęli w służbie Ojczyźnie" - napisał prezydent.

Dzień Weterana działań Poza Granicami Państwa został ustanowiony w 2011 r. w uchwalonej przez Sejm ustawie o weteranach. Pierwsze oficjalne obchody odbyły się 29 maja 2012 r. Tego samego dnia przypada także Międzynarodowy Dzień Uczestników Misji Pokojowych, ustanowiony przez Zgromadzenie Ogólne ONZ.

Ustawa o weteranach przyznała im między innymi dodatki do rent i emerytur, specjalne zapomogi, uprawnienia pracownicze, ulgi na przejazdy komunikacją publiczną, dopłaty do nauki oraz bezpłatną pomoc psychologiczną.

Centralne obchody co roku odbywają się w innym mieście, w tym roku są to Kielce.

Od lat 50. XX w. w misjach zagranicznych wzięło udział ponad 100 tys. żołnierzy i kilka tysięcy funkcjonariuszy z Polski. Podczas służby i pracy w kontyngentach zginęło i zmarło ok. 120 Polaków.