Pytacie, co jest moim paliwem? Wasza energia! Pięknie dziękuję mieszkańcom Opatowa, Staszowa i Ostrowca Świętokrzyskiego za serdeczne spotkania, które dodały mi skrzydeł - napisał w nocy z sobotę na niedzielę na Twitterze premier Mateusz Morawiecki.
      
            W sobotę szef rządu odbył szereg spotkań wyborczych w województwie świętokrzyskim.

Do swojego twitterowego wpisu Morawiecki dodał kilka zdjęć z kampanii, między innymi fotografię, na której "przybija piątkę" z dziewczynką.

Tweet został opublikowany po pierwszej w nocy.

W niedzielę premier będzie kontynuował spotkania wyborcze w województwie małopolskim.

W Krakowie odbędzie się regionalna konwencja Prawa i Sprawiedliwości z udziałem prezesa PiS Jarosława Kaczyńskiego i premiera Mateusza Morawieckiego. Spotkanie rozpocznie się o godz. 12 w Centrum Kongresowym Holiday Inn. Zaplanowane jest wystąpienie prezesa PiS oraz premiera.

Po konwencji premier Mateusz Morawiecki ma pojechać PiS-busem na spotkania wyborcze w Rzozowie, Wieliczce, Bochni i Brzesku. Z kolei Jarosław Kaczyński uda się na spotkanie z mieszkańcami Nowego Sącza.