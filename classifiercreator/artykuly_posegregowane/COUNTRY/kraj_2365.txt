Komańcza, 21.09.2017. Podwyższony stan wody w rzece Osławica w Komańczy, 21 bm. Prognozy pogody dla południowej Polski na najbliższe dni przewidują intensywne opady deszczu, stąd możliwe podwyższone poziomy wód w rzekach - pogotowia przeciwpowodziowe i stany alarmowe. (dd/doro) PAP/Darek Delmanowicz Archiwum PAP © 2018 / Darek Delmanowicz
                                        

            We wtorek spodziewane jest przejście kulminacji fali wezbraniowej w Warszawie - podały w poniedziałek Wody Polskie. Dodano, że na wodowskazach nie zostaną osiągnięte stany ostrzegawcze.
      
            Wody Polskie poinformowały w komunikacie, że w związku z przemieszczaniem się fali wezbraniowej na Wiśle, prognozowane są dalsze wzrosty stanów wód od wodowskazu Dęblin do wodowskazu Włocławek. "Woda nie osiągnie jednak stanów ostrzegawczych" - podkreślono.

Jak dodano, przewidywana wysokość fali w stolicy na wodowskazie Warszawa-Bulwary wyniesie 315 cm. Znajdzie się więc w dolnej granicy stanów wysokich - wyjaśniono.