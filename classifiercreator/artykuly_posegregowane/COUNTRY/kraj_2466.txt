epa06849929 European Council President Donald Tusk gives a press conference at the end of the second day of an European Council summit in Brussels, Belgium, 29 June 2018. EU countries' leaders meet on 28 and 29 June for a summit to discuss migration in general, the installation of asylum-seeker processing centers in northern Africa, and other security- and economy-related topics including Brexit.  EPA/STEPHANIE LECOCQ 
Dostawca: PAP/EPA. PAP/EPA © 2018 / STEPHANIE LECOCQ
                                        

            Donald Tusk będzie podejmował decyzję o ewentualnym starcie w wyborach prezydenckich w grudniu 2019 r., po zakończeniu kadencji szefa Rady Europejskiej - powiedział w poniedziałek szef PO Grzegorz Schetyna. Powtórzył, że Tusk byłby świetnym kandydatem koalicji sił opozycyjnych.
      
            Donald Tusk zadeklarował w piątek w rozmowie z TVN24, że gdyby prezes PiS Jarosław Kaczyński zdecydował się kandydować w wyborach prezydenckich, wówczas on również stanąłby do takiego pojedynku. Szef Prawa i Sprawiedliwości mówił w zeszłym tygodniu w wywiadzie dla tygodnika Sieci, że kandydatem jego partii będzie obecny prezydent Andrzej Duda.

O deklarację Tuska, Schetyna był w poniedziałek pytany w Polsat News. Lider Platformy zauważył, że - zgodnie z kalendarzem wyborczym - najpierw odbędą się wybory samorządowe, później - w przyszłym roku - europejskie i parlamentarne. "One wszystko zmienią (...) geografia polityczna w polskim Sejmie będzie decydująca, co do tego, kto będzie startował i czego się możemy spodziewać" - powiedział Schetyna.

Jeśli chodzi o Donalda Tuska, to - według szefa PO - jego ewentualna deklaracja padnie dopiero po zakończeniu misji szefa Rady Europejskiej. "To będzie tak naprawdę grudzień 2019, wtedy - pięć miesięcy przed wyborami - będzie podejmował decyzję" - zaznaczył Schetyna.

Polityk PO powtórzył, że Tusk byłby "świetnym kandydatem" partii opozycyjnych, które przed wyborami do Sejmu i Senatu stworzą "skuteczny blok przeciwko PiS". "Chcemy poprowadzić ten szeroki front obywatelski, koalicję obywatelską przeciwko PiS-owi" - podkreślił Schetyna.

Odnosząc się do piątkowej deklaracji Tuska, lider Platformy ocenił, że były premier i były szef jego partii, "ma dobre doświadczenia w starciach z Jarosławem Kaczyńskim". "(Tusk) nie powiedział, że nie będzie kandydował przeciwko, czy razem z prezydentem Dudą, powiedział tylko, że jeżeli byłoby potwierdzenie ze strony Jarosława Kaczyńskiego, to jest otwarty. To było dosyć sprytne" - uznał Schetyna.