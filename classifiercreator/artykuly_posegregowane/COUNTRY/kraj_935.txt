Prezydent Andrzej Duda oddał w niedzielę głos w II turze wyborów prezydenta Krakowa. "Każdego zachęcam do głosowania. To są sprawy najbliższe – wybory do samorządu lokalnego. Trzeba brać udział" – powiedział.
      
            Prezydent głosował wraz z małżonką Agatą Kornhauser-Dudą w komisji obwodowej nr 79 w Krakowie.

W II turze wyborów o prezydenturę Krakowa walczą: rządzący miastem od 2002 r. Jacek Majchrowski i kandydatka Zjednoczonej Prawicy Małgorzata Wasssermann.