We wtorek w północno-zachodniej Polsce mogą pojawić się burze - ostrzega Instytut Meteorologii i Gospodarki Wodnej.
      
            Jak podał IMGW, burze mogą się pojawić w sześciu województwach: pomorskim, warmińsko-mazurskim, podlaskim, mazowieckim, kujawsko-pomorskim i lubelskim. "Podczas burz wiatr w porywach może osiągać 80 km/h, a opady 25 mm" - czytamy w komunikacie.

IMGW zaapelował także o zachowanie ostrożności podczas burz - unikanie otwartych przestrzeni, stania pod drzewami, dotykania metalowych przedmiotów, a także o zgłoszenie niepokojących zdarzeń odpowiednim służbom. Autorzy komunikatu zaznaczyli, że w czasie burzy nie należy także wychodzić z domu i pozostawiać samochodów pod drzewami, warto odłączyć sprzęt domowy od prądu i zabezpieczyć drzwi i okna oraz przedmioty pozostawione na parapecie.

iżu/ wus/