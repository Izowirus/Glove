Tatry, Giewont, 15.08.2017. Turyści na szlaku w rejonie Giewontu, 15 bm. Trwa sezon turystyczny w Tatrach. Jednym z najbardziej obleganych szczytów tatrzańskich jest Giewont (1894 m n.p.m.), często w kolejce do wejścia na szczyt góry stoją tłumy turystów. (gm/awol)
PAP/Grzegorz Momot PAP © 2018 / Grzegorz Momot
                                        

            W sobotę doszło do tragicznego wypadku na Giewoncie. Turysta spadł z grani Długiego Giewontu, gdzie nie prowadzi żaden szlak turystyczny - poinformował ratownik dyżurny Tatrzańskiego Ochotniczego Pogotowia Ratunkowego.
      
            Trzech turystów, schodząc ze szczytu Giewontu zeszło z oznakowanego szlaku. Mężczyźni poszli na grań tzw. Długiego Giewontu, gdzie nie ma wyznaczonego szlaku. Dwóch z nich spadło w eksponowanym terenie. Jeden nie przeżył upadku z wysokości.

Ratownicy TOPR na pokładzie śmigłowca przetransportowali zmarłego do Zakopanego. Kolejny poszkodowany doznał niegroźnych urazów.

W Tatrach powyżej górnej granicy lasu panują warunki wiosenno-zimowe – informują służby Tatrzańskiego Parku Narodowego. Na szlakach w zachodniej części Tatr leżą płaty zmrożonego śniegu.