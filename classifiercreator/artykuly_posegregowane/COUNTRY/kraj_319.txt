Kiedy objąłem stanowisko premiera wiedziałem, że przed nami zadania ambitne i trudne; dziś widzę, jak długą drogę Polska już przebyła, lecz mam świadomość, jak wiele czeka nas wyzwań ­- podkreślił we wtorek premier Mateusz Morawiecki. Za ten rok zaufania z całego serca wszystkim dziękuję - dodał.
      
            "Kiedy rok temu objąłem stanowisko Prezesa Rady Ministrów wiedziałem, że przed nami zadania ambitne, ale i trudne. Dziś widzę, jak długą drogę Polska już przebyła, lecz mam świadomość, jak wiele wyzwań czeka nas w przyszłości. Za ten rok zaufania z całego serca wszystkim dziękuję" - napisał Morawiecki we wtorek wieczorem na Twitterze.

We wtorek mija rok od zaprzysiężenia rządu premiera Morawieckiego. Podsumowanie tego roku rozpoczęło się na początku grudnia na konferencji "Praca dla Polski" i było kontynuowane przez kolejne dni w poszczególnych resortach.