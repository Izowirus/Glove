Wrocław, 30.05.2017. Chmury burzowe nad mostami Chrobrego we Wrocławiu, 30 bm. Rządowe Centrum Bezpieczeństwa poinformowało, że w ciągu najbliższych godzin nad prawie całym krajem mogą przechodzić burze z gradem. Instytut Meteorologii i Gospodarki Wodnej wydał ostrzeżenia dla 12 z 16 województw. (zuz)  Archiwum PAP/Aleksander Koźmiński 
                                        

            Instytut Meteorologii i Gospodarki Wodnej wydał w czwartek ostrzeżenia dla siedmiu województw w związku z prognozowanymi burzami, którym może towarzyszyć grad i wiatr osiągający w porywach 100 km/h. Na Warmii i Mazurach, w Kujawsko-Pomorskiem oraz na Pomorzu obowiązuje 2. stopień zagrożenia.
      
            Alerty ostrzegawcze 1. stopnia dotyczą województw: dolnośląskiego, opolskiego, śląskiego i małopolskiego.

Ponadto burze prognozowane są w pięciu innych województwach: podlaskim, mazowieckim, łódzkim, świętokrzyskim i wielkopolskim. Jak podaje IMGW, jeżeli sytuacja pogodowa rozwinie się w przewidywanym wcześniej kierunku, zostanie wydane ostrzeżenie.

IMGW zaleca dużą ostrożność i apeluje o przestrzeganie wszystkich zaleceń wydanych przez służby ratownicze, a także dostosowanie swoich planów do warunków pogodowych.