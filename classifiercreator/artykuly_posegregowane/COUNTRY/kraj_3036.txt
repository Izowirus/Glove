Przemyśl, 25.04.2018. Chmury nad Przemyślem, 25 bm. (dd/pkus) Archiwum fot. PAP/Darek Delmanowicz
                                        

            W sobotę w województwie mazowieckim mogą wystąpić burze z intensywnymi opadami deszczu i gradu, wprowadzono ostrzeżenie drugiego stopnia - podaje Instytut Meteorologii i Gospodarki Wodnej. Ostrzeżenia pierwszego stopnia wprowadzono w ośmiu województwach.
      
            IMGW wprowadziło na obszarze województwa mazowieckiego drugi stopień zagrożenia związany z występowaniem "burz z opadami deszczu od 30 mm do 50 mm, lokalnie do 60 mm oraz porywami wiatru do 90 km/h". Lokalnie może spać również grad. "Burze przemieszczają się z południa na północ województwa i w związku z kumulacją opadów może dochodzić do lokalnych podtopień" - informuje Instytut.

Intensywne opady deszczu mogą wystąpić również w woj. zachodniopomorskim, pomorskim, warmińsko-mazurskim, kujawsko-pomorskim, łódzkim, świętokrzyskim, małopolskim oraz podkarpackim. Tam również zapowiadane są silny wiatr i lokalne opady gradu.