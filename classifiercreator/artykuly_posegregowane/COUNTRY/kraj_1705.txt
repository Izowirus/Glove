PAP/Jakub Kamiński
                                        

            Rozmowa premiera Mateusza Morawieckiego z profesor Małgorzatą Gersdorf dotyczyła reformy sądownictwa - powiedziała w środę rzeczniczka rządu Joanna Kopcińska. Jak podkreśliła, zmiany w systemie sądownictwa są zgodne z konstytucją i standardami europejskimi, a rząd jest otwarty na dialog z KE.
      
            "Premier Mateusz Morawiecki spotkał się z panią profesor Małgorzatą Gersdorf w siedzibie Sądu Najwyższego. Rozmowa dotyczyła reform systemu sądownictwa” – powiedziała w środę dziennikarzom w Rudzie Śląskiej Kopcińska.

"Polski rząd jest otwarty na dialog z Komisją Europejską, Radą Unii Europejskiej. Rozmawiamy również w kraju na temat reformy, którą przeprowadzamy. Mamy mocne argumenty. Staramy się przekonać, że reforma jest potrzebna, o tym zadecydowali Polacy i tak wskazywali. Jest zgodna z konstytucją i standardami europejskimi" – dodała.