Minister obrony Mariusz Błaszczak podziękował żołnierzom za przygotowania i udział w uroczystych obchodach setnej rocznicy odzyskania przez Polskę nieodległości.
      
            "Dziękuje żołnierzom Wojska Polskiego za to wszystko, co zrobili w ciągu ostatniego roku, a co związane było z godnym umożliwieniem przeprowadzenia uroczystości setnej rocznicy odzyskania przez Polskę niepodległości, szczególnie za służbę w ciągu ostatnich dwóch dni" – powiedział minister w poniedziałek w Warszawie.

Podkreślił, że w 17. miastach odbyły się pikniki wojskowe, żołnierze uczestniczyli też w uroczystościach odsłonięcia pomnika prezydenta Lecha Kaczyńskiego w przeddzień święta niepodległości i "wielkiego biało-czerewonego marszu".

Szef MON wręczył pamiątkowe ryngrafy kilkudziesięciu żołnierzom zaangażowanym w przygotowanie obchodów.