Warszawa, 25.04.2018. Wizyta premiera Republiki Słowackiej Petera Pellegriniego. Premier RP Mateusz Morawiecki (nz.) podczas wspólnej konferencji prasowej z szefem słowackiego rządu Peterem Pellegrinim, po spotkaniu w KPRM w Warszawie, 25 bm. (rp/doro) PAP/Radek Pietruszka PAP PAP / Radek Pietruszka
                                        

            Od USA po Australię, od RPA po Islandię łączy nas nie tylko umiłowanie polskiej kultury i historii, ale przede wszystkim troska o naszą ojczyznę - napisał na Twitterze w środę w Dniu Polonii i Polaków za Granicą premier Mateusz Morawiecki.
      
            2 maja obchodzony jest Dzień Flagi RP oraz Dzień Polonii i Polaków za Granicą.

"Dziś mamy również dzień Polonii i Polaków za granicą. Od USA po Australię, od RPA po Islandię łączy nas nie tylko umiłowanie polskiej kultury i historii, ale przede wszystkim troska o naszą ojczyznę. Pamiętajcie, że w Polsce jesteście zawsze u siebie!" - napisał premier Mateusz Morawiecki.

Według danych MSZ poza granicami Polski żyje dziś ok. 18-20 milionów Polaków i osób pochodzenia polskiego. Dużą grupę stanowią osoby, które pozostały na terenach wschodnich po przesunięciu granic państwa. Inni – współcześni emigranci – tworzą współczesną Polonię w krajach Zachodu. Największą diasporą jest Polonia amerykańska. W 2012 roku w samych Stanach Zjednoczonych ponad 9,6 mln osób zadeklarowało polskie pochodzenie.