W niedzielnych wyborach samorządowych najliczniej do urn poszli mieszkańcy Mazowsza (56,5 proc.); najniższa frekwencja była w woj. zachodniopomorskim (44,6 proc.). Jeśli chodzi o duże miasta rekord frekwencji padł w Warszawie; gdzie w głosowaniu wzięło udział 59,8 proc. - wynika z sondażu Ipsos.
      
            Według sondażu frekwencja w niedzielnych wyborach samorządowych wyniosła w skali kraju 51,3 proc.

Najliczniej do urn poszli mieszkańcy Mazowsza, gdzie frekwencja wyniosła 56,5 proc. Najniższą frekwencję zanotowano natomiast w województwie zachodniopomorskim - 44,6 proc.

W województwie świętokrzyskim do urn poszło 55,1 proc. uprawnionych, w województwie lubelskim - 53,5 proc., w województwie łódzkim - 53,4 proc., w województwie pomorskim - 52,8 proc., w województwie podlaskim - 52 proc., w województwie wielkopolskim - 51,3 proc., w województwie podkarpackim - 51 proc., w województwie kujawsko-pomorskim - 50,6 proc., w województwie warmińsko-mazurskie 50,2 proc., w województwie lubuskim - 50,2 proc., w województwie śląskim 49,4 proc., w województwie małopolskim - 49,3 proc., w województwie dolnośląskim - 48,4 proc., w województwie opolskim - 45,7 proc.

Jeśli chodzi o największe miasta najliczniej w niedzielnym głosowaniu uczestniczyli mieszkańcy stolicy, gdzie do urn poszło - 59,8 proc. uprawnionych.

W Krakowie głosowało 53,6 proc. uprawnionych, w Gdańsku - 56.7, w Kielcach 55,3 proc., w Poznaniu 51,7 proc., w Lublinie 51,4 proc., w Łodzi 49,3 proc., w Katowicach 48,6 proc., w Białymstoku 48,1 proc. a we Wrocławiu 48 proc.

Najliczniej do urn poszli wyborcy w wieku 40-49 lat, spośród których głosowało 64,9 proc. uprawnionych. Najmniejsze zainteresowanie niedzielnymi wyborami było w najmłodszej grupie wyborców (18-29 lat) - 34,8 proc.

W pozostałych grupach wiekowych różnice w frekwencji były niewielkie. Spośród wyborców w wieku 30-39 lat zagłosowało 51,3 proc., w grupie wiekowej 50-59 lat do urn poszło 54,3 proc. uprawnionych a w spośród najstarszych wyborców (60 i więcej lat) zagłosowało 54,7 proc.