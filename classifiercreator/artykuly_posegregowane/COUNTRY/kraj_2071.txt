PAP/Jacek Turczyk
      
            
        

        
        PAP/Jacek Turczyk
      
            
        

        
        PAP/Jacek Turczyk
      
            
        

        
        PAP/Jacek Turczyk
      
            
        

        
        PAP/Jacek Turczyk
      
            
        

        
        PAP/Jacek Turczyk
      
            
        

        
        PAP/Jacek Turczyk
      
            
        

        
        PAP/Jacek Turczyk
      
            
        

        
        PAP/Jacek Turczyk
      
            
        

        
        PAP/Jacek Turczyk
      
            
        

        
        PAP/Jacek Turczyk
      
          
  


  
            Wielką Defiladę Niepodległości na żywo oglądało 120 tys. osób. Dziękujemy, że byliście dziś z nami - podało w środę na Twitterze Ministerstwo Obrony Narodowej.
      
            Defilada rozpoczęła się na skrzyżowaniu stołecznej Wisłostrady z ul. Sanguszki, zakończyła na skrzyżowaniu z ul. Karową. Składała się z trzech głównych części: defilady pieszej, defilady pojazdów i defilady historycznej.

Defiladę pieszą otworzyła Kompania Reprezentacyjna Wojska Polskiego. Za nią maszerowały pododdziały reprezentacyjne Wojsk Lądowych, Marynarki Wojennej, Sił Powietrznych, Wojsk Specjalnych, Wojsk Obrony Terytorialnej i Żandarmerii Wojskowej, a także pododdział reprezentacyjny wystawiony przez Inspektorat Wsparcia Sił Zbrojnych.

W defiladzie wzięli udział także przedstawiciele wielonarodowej batalionowej grupy bojowej stacjonującej w okolicach Orzysza. Wspólnie z polskimi żołnierzami defilowały pododdziały ze Stanów Zjednoczonych, Wielkiej Brytanii, Chorwacji i Rumunii. Obecne były też poczty sztandarowe państw NATO.

Żołnierzom towarzyszyły również pododdziały składające się z przedstawicieli organizacji proobronnych z całego kraju i uczniów klas mundurowych. Współczesną część pieszej defilady zamknął Szwadron Kawalerii Wojska Polskiego i Orkiestra Reprezentacyjna Wojska Polskiego.

Defiladę pojazdów tworzyło ok. 200 pojazdów kołowych i gąsienicowych w tym: transportery opancerzone Rosomak, moździerze Rak, armatohaubice Krab, samochody humvee, transportery Stryker, czołgi Abrams, Twardy i Leopard, a także transportery minowania narzutowego Kroton oraz rampa szturmowa.

Z kolei w defiladzie historycznej ponad 900 rekonstruktorów tworzyło szyk historyczny z różnych epok. Ok. 650 rekonstruktorów pieszych i ok. 260 konnych w pięciu kolumnach marszowych prezentowało: wczesne średniowiecze, średniowiecze, wiek XVII, wiek XIX – okres powstań narodowych i wiek XX.

Ponadto, w trakcie defilady przelot wzdłuż Wisły wykonało ok. 100 samolotów i śmigłowców. Rozpoczęło ją sześć samolotów zespołu akrobacyjnego Biało-Czerwone Iskry, a zakończył przelot samolotów G550 oraz B737 do transportu najważniejszych osób w państwie, eskortowanych przez samoloty F-16 Jastrząb.

Podczas defilady lotniczej w niskim przelocie można było zobaczyć też m.in. śmigłowce: SW-4 Puszczyk, Mi-2, W-3 oraz m.in. samoloty TS-11 Iskra, M-28 Bryza, C-295M, C-130 i M-346.

Po zakończeniu defilady, zaprezentowany w jej trakcie sprzęt można zobaczyć na Wojskowym Pikniku Żołnierskim "Służymy Niepodległej" na błoniach Stadionu Narodowego.

15 sierpnia przypada rocznica zwycięskiej dla Polski bitwy w wojnie 1920 r. Dzień ten został ogłoszony świętem Wojska Polskiego w 1923 r. i pozostawał nim do roku 1947. Później dzień wojska obchodzono 12 października w rocznicę bitwy pod Lenino. Od 1992 r. święto Wojska Polskiego ponownie jest obchodzone w połowie sierpnia.