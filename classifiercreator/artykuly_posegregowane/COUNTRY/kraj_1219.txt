Urzędujący prezydent Lublina Krzysztof Żuk popierany m.in. przez Koalicję Obywatelską uzyskał reelekcję; poparło go 59,7 proc. wyborców - wynika z sondażu exit poll opublikowanego w niedzielę wieczorem przez Ipsos.
      
            Według Ipsos pozostali kandydaci uzyskali: Sylwester Tułajew (KW PiS) - 33,2 proc, Jakub Kulesza (KWW Kukiz, Wolność, Lubelscy Patrioci i Ruchy Miejskie) - 3,3 proc., Magdalena Długosz (KWW Miasto dla Ludzi - Lubelski Ruch Miejski) - 1,6 proc., Marian Kowalski (KWW My z Lublina) - 1,6 proc., a Joanna Kunc (KWW Joanna Kunc WiS Lublin Kornela Morawieckiego) - 0,6 proc.

Żuk, który został wybrany na prezydenta Lublina po raz trzeci, jest przewodniczącym lokalnych struktur PO, ale w wyborach samorządowych startował z własnego komitetu, w skład którego weszli przedstawiciele PO, Nowoczesnej, PSL, SLD i ugrupowania Wspólny Lublin oraz działacze dzielnicowi i społeczni.