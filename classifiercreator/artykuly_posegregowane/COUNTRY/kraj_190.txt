Ostrzeżenia pierwszego stopnia przed marznącymi opadami deszczu ze śniegiem, powodującymi gołoledź, dla części województw: zachodniopomorskiego, wielkopolskiego, lubuskiego i dolnośląskiego, wydał Instytut Meteorologii i Gospodarki Wodnej.
      
            Ostrzeżenia miejscowego występowania słabych opadów marznącego deszczu ze śniegiem i deszczu powodujących gołoledź dotyczą: północnowschodniej części województwa zachodniopomorskiego, zachodniej części Wielkopolski, wschodniej części województwa lubuskiego i zachodniej części Dolnego Śląska.

Ostrzeżenia pierwszego stopnia oznaczają, że przewiduje się warunki sprzyjające wystąpieniu niebezpiecznych zjawisk meteorologicznych, które mogą powodować straty materialne oraz zagrożenie dla zdrowia i życia.