Przemyśl, 08.05.2018. Burza nad Przemyślem, 8 bm. (dd/awol) PAP/Darek Delmanowicz Archiwum PAP DAREK DELMANOWICZ / Darek Delmanowicz
                                        

            IMGW wydał w niedzielę ostrzeżenia pierwszego stopnia przed burzami z gradem dla ośmiu województw. W niedzielę nie będzie zagrożenia upałami.
      
            Ostrzeżenia pierwszego stopnia przed burzami z gradem obowiązują w województwach: pomorskim, kujawsko-pomorskim, mazowieckim (z wyłączeniem powiatów wschodnich), podlaskim, łódzkim, wielkopolskim, dolnośląskim oraz opolskim.

Ostrzeżenia pierwszego stopnia oznaczają, że przewidziane są warunki sprzyjające wystąpieniu niebezpiecznych zjawisk meteorologicznych, które mogą powodować straty materialne oraz zagrożenie zdrowia i życia.

Jak być bezpiecznym w czasie burzy przypomina we wcześniejszych komunikatach na Twitterze Rządowe Centrum Bezpieczeństwa. Jak informuje RCB, nie powinno się wychodzić z domu bez konieczności. Należy również unikać otwartych przestrzeni, nie stawać przed jedynym w okolicy drzewem czy masztem oraz unikać dotykania metalowych przedmiotów. Osoby prowadzące samochód powinny zjechać na parking z dala od drzew. W górach należy jak najszybciej zejść ze szczytu. Osoby pływające powinny natychmiast wyjść z wody i oddalić się od brzegu.