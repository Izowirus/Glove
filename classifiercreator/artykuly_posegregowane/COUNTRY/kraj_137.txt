Szef ONR Tomasz Dorosz oraz wszyscy członkowie Zarządu Głównego zrzekli się swoich funkcji oraz członkostwa w organizacji - informuje w niedzielnym oświadczeniu Obóz Narodowo-Radykalny.
      
            Oprócz Dorosza organizację opuścili członkowie zarządu głównego Robert Bąkiewicz, Tomasz Kalinowski oraz Michał Jelonek.

Powodem zmian w ONR, jak czytamy w oświadczeniu, jest "różnica zdań w wizji rozwoju Obozu Narodowo-Radykalnego".

"Nowym Kierownikiem Głównym został kol. Adrian Kaczmarkiewicz, który w najbliższym czasie powoła nowy Zarząd Główny Obozu Narodowo-Radykalnego" - informuje organizacja w oświadczeniu umieszczonym na stronie ONR.

Jak się dowiadujemy, Tomasz Dorosz, Robert Bąkiewicz, Tomasz Kalinowski oraz Michał Jelonek "będą prowadzili bez żadnych zmian dalszą działalnością narodową w ramach Stowarzyszenia Marsz Niepodległości".