Warszawa, 15.08.2018. Prezydent Andrzej Duda (2P) oraz szef Sztabu Generalnego, naczelny dowódca na czas wojny gen. broni Rajmund Andrzejczak (P) przed rozpoczęciem Wielkiej Defilady Niepodległości na Wisłostradzie, 15 bm. W Warszawie trwają obchody Święta Wojska Polskiego (cat)
PAP/Jacek Turczyk PAP © 2018 / Jacek Turczyk
                                        

            Prezydent Andrzej Duda odkrytym samochodem terenowym w towarzystwie gen. broni Rajmunda Andrzejczaka przybył w środę po godz. 13 na Wielką Defiladę Niepodległości zorganizowaną z okazji Święta Wojska Polskiego. Planowane jest wystąpienie głowy państwa.
      
            Politycy - wśród których są m.in. premier Mateusz Morawiecki, marszałek Sejmu Marek Kuchciński, marszałek Senatu Stanisław Karczewski, wicepremier Piotr Gliński, szef MON Mariusz Błaszczak szef BBN Paweł Soloch, wicemarszałek Sejmu Stanisław Tyszka, szef MSZ Jacek Czaputowicz, b. minister obrony narodowej Antoni Macierewicz - będą przyglądać się defiladzie ze specjalnej trybuny ustawionej na Wisłostradzie.

Defiladę Niepodległości, która wyruszy Wisłostradą, tworzy ponad 1000 żołnierzy, 900 rekonstruktorów oraz około dwustu pojazdów. Defiladę uświetni około 100 samolotów i śmigłowców, które przelecą wzdłuż Wisły. To kulminacyjny punkt obchodów święta Wojska Polskiego.