Zmarł ostatni uczestnik powstania w getcie warszawskim, łącznik Żydowskiej Organizacji Bojowej (ŻOB) Symcha Ratajzer-Rotem - poinformował w sobotę polski ambasador w Izraelu Marek Magierowski na Twitterze polskiej placówki dyplomatycznej.
      
            Ratajzer-Rotem, używający również polskiego imienia Kazik, zmarł w wieku 94 lat w Jerozolimie.

O jego śmierci informuje także portal infos-israel.news, zamieszczając życiorys wojenny Rotema, który należał również do Akiby (Bnei Akiva) - największej młodzieżowej organizacji syjonistycznej założonej w 1929 roku na terytorium mandatowym Palestyny.

Do ŻOB Rotem wstąpił w 1942 roku. Uczestniczył również w powstaniu warszawskim.

W 1946 roku w ramach nielegalnej imigracji Żydów, Alija Bet, której był także jednym z organizatorów, dotarł do Palestyny, będącej do 1948 roku brytyjskim terytorium mandatowym.