Premier Izraela Benjamin Netanjahu ogłosił w niedzielę, że będzie też tymczasowo sprawować urząd ministra obrony. Szef gabinetu wyraził nadzieję, że jego koalicyjni partnerzy wykażą się odpowiedzialnością i nie doprowadzą do upadku rządu.
      
            W środę do dymisji podał się minister obrony Izraela Awigdor Lieberman, protestując przeciw rozejmowi z palestyńskimi ugrupowaniami ze Strefy Gazy, a jego partia Nasz Dom Izrael opuściła koalicję rządową, co zwiększyło prawdopodobieństwo upadku gabinetu Netanjahu.