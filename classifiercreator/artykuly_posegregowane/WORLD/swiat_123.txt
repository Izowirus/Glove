Premier Mateusz Morawiecki przyjechał w piątek rano do kopalni w Karwinie w czeskiej części Śląska Cieszyńskiego, gdzie w czwartek wieczorem w wyniku wybuchu metanu zginęło 13 górników, w tym 11 Polaków i dwóch Czechów. Na miejsce tragedii przybędzie także premier Czech Andrej Babisz.
      
            Premier Morawiecki rozmawia z dyrekcją kopalni, ratownikami i górnikami. Później spotka się z dziennikarzami i najprawdopodobniej pojedzie do rannych. 

W szpitalach znajduje się trzech rannych górników. Jeden z nich jest w stanie krytycznym – poinformowała agencję CTK rzeczniczka szpitala w Ostrawie Nadia Chattova.