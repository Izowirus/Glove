epa06903955 A chartered helicopter dumps a load of water ontio a smouldering spot in a forest near the village Grotingen in the Bracke municipality to fight one of many wild fires in central Sweden, 22 July 2018. Sweden meanwhile has called for emergency assistance from the European Union to tackle the dozens of wildfires raging across the country. Italian and French fire fighting planes as well as fire engines from Poland and firefighters from other EU countries joined in the efforts to contain and extinguish the wild fires.  EPA/ROBERT HENRIKSSON SWEDEN OUT 
Dostawca: PAP/EPA. Archiwum PAP/EPA © 2018 / ROBERT HENRIKSSON
                                        

            Polscy strażacy są już w środkowej Szwecji, gdzie pomagać będą w walce z pożarami. "Szwecja nie jest sama w walce z ogniem" - pisze szwedzki dziennik Aftonbladet, podkreślając, że oprócz pomocy z Francji i Włoch szczególnie ważny dla Szwedów jest przyjazd ponad 40 wozów strażackich z Polski.
      
            W akcji gaszenia pożarów w Szwecji wezmą udział głównie ratownicy z województwa zachodniopomorskiego i wielkopolskiego (po 65 strażaków i po 20 wozów z każdego z tych województw). Dodatkowo wesprą ich strażacy z Mazowsza i Komendy Głównej PSP (9 ratowników i 4 samochody).

Grupa udała się w sobotę promem ze Świnoujścia do Malmoe, skąd dalej przejechała do wyznaczonego miejsca działań – miejscowości Sveg w środkowej Szwecji. Misja planowana jest na okres do 14 dni. W tym czasie polscy strażacy będą samowystarczalni pod względem logistycznym (zabrali własne namioty, wyżywienie i paliwo) oraz medycznym (w skład grupy wchodzą ratownicy medyczni).

Pożary lasów w Szwecji są spowodowane wysokimi temperaturami nietypowymi dla Skandynawii i małą ilością opadów. Według Aftonbladet w środkowej części kraju płonie ok. 25 tysięcy hektarów lasów.