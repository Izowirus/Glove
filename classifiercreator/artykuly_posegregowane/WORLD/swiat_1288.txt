Britain's Queen Elizabeth II attends the Royal Ascot on Ladies Day at Royal Ascot, Britain, 21 June 2018. Ladies Day is the biggest day in the racing calendar and brings with it all the glitz and glamour as those attending done their best outfits. Archiwum fot. PAP/EPA/ANDY RAIN
                                        

            Brytyjska królowa Elżbieta II nie czuje się dobrze i nie wzięła udziału w czwartkowym nabożeństwie w katedrze św. Pawła. Królowa ma 92 lata.
      
            Wcześniej Pałac Buckingham wydał oświadczenie, w którym stwierdził, że "królowa dzisiaj czuje się nie najlepiej i postanowiła nie uczestniczyć w porannym nabożeństwie upamiętniającym 200. rocznicę ustanowienia orderu św. Michała i św. Jerzego". Użyte w oświadczeniu idiomatyczne sformułowanie "under the weather" nie oznacza poważnych dolegliwości.

Królowa Elżbieta II jest najstarszą i najdłużej sprawująca władzę monarchinią na świecie. Jej panowanie trwa już ponad 66 lat. Swoje 92 urodziny obchodziła 21 kwietnia, a na tron wstąpiła w 1952 roku, mając 26 lat.

Jest ona z urzędu suwerenem orderu św. Michała i św. Jerzego, przyznawanego za zasługi dla zagranicznych interesów Wielkiej Brytanii. Godność Wielkiego Mistrza Orderu Elżbieta przekazała w 1967 roku swemu bratu stryjecznemu Edwardowi księciu Kentu. Order został ustanowiony w 1818 roku dla upamiętnienia brytyjskiego protektoratu nad Wyspami Jońskimi, które przeszły pod kontrolę brytyjską w 1814 roku. Na mocy Kongresu wiedeńskiego stanowiły do 1864 roku protektorat Wielkiej Brytanii.

W zeszłym miesiącu królowa, która generalnie cieszy się mocnym zdrowiem i wciąż co roku wypełnia wiele obowiązków, przeszła operację zaćmy. W ostatnich tygodniach miała bardzo wypełniony kalendarz, m.in. tradycyjnie pojawiała się w Ascot, gdzie odbywają się słynne wyścigi konne.

W 2016 roku Elżbieta II z powodu silnego przeziębienia nie wzięła udziału w nabożeństwie bożonarodzeniowym, w którym uczestniczy zwykle razem z rodziną w posiadłości Sandringham we wschodniej Anglii.