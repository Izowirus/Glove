epa06824438 European Commission President Jean-Claude Juncker gives a press briefing after a meeting in Brussels, Belgium, 20 June 2018. Earlier in the day President Juncker announced that he is to convene an informal working meeting on migration and asylum issues which is due to meet in Brussels on 25 June 2018, in order to work with a group of Heads of State or Government of Member States interested in finding European solutions ahead of the upcoming European Council.  Archiwum PAP/EPA/OLIVIER HOSLET
                                        

            W niedzielnym nieformalnym szczycie unijnym w sprawie migracji chce wziąć udział 16 państw członkowskich - poinformował w piątek na konferencji rzecznik Komisji Europejskiej Alexander Winterstein.
      
            Przewodniczący Komisji Europejskiej Jean-Claude Juncker zwołał na niedzielę nieformalne spotkanie szefów państw i rządów "zainteresowanych znalezieniem rozwiązań europejskich" dotyczących migracji.

Z informacji, które przekazała w piątek KE, wynika, że w niedzielnym nieformalnym szczycie unijnym mają wziąć udział przedstawiciele: Włoch, Malty, Hiszpanii, Niemiec, Francji, Austrii, Bułgarii, Grecji, Belgii, Holandii, Chorwacji, Słowenii, Danii, Finlandii, Szwecji i Luksemburga.

Na tej liście nie ma: Polski, Czech, Słowacji, Węgier, Estonii, Litwy, Łotwy, Cypru, Portugalii, Rumunii, Irlandii i Wielkiej Brytanii.

Rzecznik zaznaczył, że do państw UE nie wysyłano żadnych pisemnych zaproszeń na spotkanie. "Jak powiedział szef KE, szczyt jest otwarty dla wszystkich krajów" - zaznaczył Winterstein.



PAP poprosił też Komisję Europejską o komentarz do słów premiera Węgier Viktor Orbana, który po spotkaniu premierów Grupy Wyszehradzkiej zapowiedział, że nie będą oni uczestniczyć w niedzielnym spotkaniu, dlatego że nie byłoby to właściwe, gdyż w kontekście zasad obowiązujących w UE nie wiadomo, czym właściwie ono jest.

Rzeczniczka KE Natasha Bertaud odpowiedziała PAP, że niedzielny szczyt jest "nieformalnym spotkaniem roboczym". "Wszyscy są zaproszeni, nikt nie jest zmuszony do udziału" - dodała Bertaud.