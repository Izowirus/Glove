epa06894633 A handout photo made available by the Italian Police press office on 17 July shows Italian carabinieri during the maxi operation that hit the Casamonica Roman crime family, Rome, Italy, 17 July 2018. Italian police made 31 arrests, six people are missing and presumed to be on the run, police said. The arrests were made in the Italian capital and in the provinces of Reggio Calabria and Cosenza in Calabria, police said. The suspects are accused of creating an organisation dedicated to drug trafficking, extortion and loan sharking, all aggravated by using mafia methods. EPA/Carabinieri Roma / HANDOUT HANDOUT EDITORIAL USE ONLY/NO SALES Dostawca: PAP/EPA. PAP/EPA © 2018 / Carabinieri Roma
                                        

            37 osób zatrzymali we wtorek we Włoszech karabinierzy w toku wielkiej operacji przeciwko rzymskiemu klanowi Casamonica, uważanemu za organizację o charakterze mafijnym. Zatrzymanym postawiono zarzuty handlu narkotykami, lichwy, przestępstw mafijnych.
      
            Operację przeprowadziło 250 funkcjonariuszy w Wiecznym Mieście i w Kalabrii. Jednym z aresztowanych jest Giuseppe Casamonica, uważany za obecnego bossa rodziny. Wyszedł on niedawno z więzienia, gdzie odbywał karę dziesięciu lat pozbawienia wolności.

Mający długą historię klan to jedna z najpotężniejszych i najbardziej wpływowych rzymskich rodzin prowadzących działalność przestępczą. Zdaniem śledczych metody jej działania podobne są do tych stosowanych przez najstarsze włoskie mafie.

Casamonica zasłynęli przed trzema laty ze spektakularnego i powszechnie potępionego pogrzebu szefa klanu, którego trumnę wieziono w karecie przy dźwiękach muzyki z filmu "Ojciec chrzestny", wśród płatków róż zrzucanych z helikoptera.

Ceremonia ta wywołała oburzenie w Rzymie, a stołecznym siłom porządkowym zarzucono wtedy bezczynność i zbagatelizowanie zdarzenia, które zostało odebrane jako manifestacja siły i arogancji.

Z Rzymu Sylwia Wysocka