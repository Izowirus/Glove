Do 1944 wzrosła liczba ofiar śmiertelnych trzęsienia ziemi, które 28 września nawiedziło indonezyjską wyspę Celebes. Bilans zabitych będzie rósł; w niedzielę agencja ds. zarządzania kryzysowego poinformowała, że ok. 5 tys. osób jest zaginionych.
      
            W mieście Palu, które najbardziej ucierpiało w niszczycielskim trzęsieniu ziemi, znaleziono zwłoki 1944 osób - poinformował rzecznik indonezyjskiej armii Muhammad Thohir.

Poszukiwania zaginionych potrwają do czwartku i jeśli do tego czasu ratownicy ich nie odnajdą, zostaną oni uznani za martwych.

Trzęsienie ziemi o magnitudzie 7,5 wywołało fale tsunami sięgające sześciu metrów.

Około 200 tys. osób potrzebuje natychmiastowej pomocy humanitarnej. W Palu i okolicach brakuje wody i żywności; wielu mieszkańców dotkniętych kataklizmem terenów straciło cały dobytek.