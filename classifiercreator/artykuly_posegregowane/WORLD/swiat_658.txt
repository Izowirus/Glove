epa07069244 Italian Deputy Premier and Labour Minister Luigi Di Maio attends during a question time session at the Senate, in Rome, Italy, 04 October 2018. The government will set 1.5-1.6 percent as its growth forecast but once budget measures kick in it could go even higher, Deputy Premier Luigi Di Maio said Thursday. The government is set to present its three-year economic blueprint, the DEF, to parliament later this day. EPA/MAURIZIO BRAMBATTI Dostawca: PAP/EPA.
                                        

            Włoski wicepremier Luigi Di Maio z Ruchu Pięciu Gwiazd powiedział w sobotę w Rzymie, że Unia Europejska z obecnymi władzami będzie "skończona" za pół roku. Wyraził opinię, że majowe wybory do Parlamentu Europejskiego przyniosą polityczne "trzęsienie ziemi".
      
            Di Maio, minister rozwoju gospodarczego i pracy oraz polityczny lider antysystemowego ruchu w przemówieniu wygłoszonym na festynie krajowego związku rolników w Wiecznym Mieście oświadczył: "Nie przyszedłem tu, by podnosić głos przeciwko Unii, bo - powiedzmy prawdę - za pół roku obecna Europa będzie skończona". Dodał, że UE z obecnymi władzami przetrwa "kilka miesięcy".

Podkreślił, że po wyborach do PE dojdzie do takiego samego "trzęsienia ziemi, jakie przyniosły wybory we Włoszech" w marcu.

Następnie wicepremier oświadczył: "To zaś znaczy, że żądania, które były ignorowane i zdradzane, dotrą do Parlamentu Europejskiego z czterokrotnie większą siłą".

W swym wystąpieniu Luigi Di Maio odniósł się do wysłanego w piątek do włoskiego rządu z Komisji Europejskiej listu, w którym wyrażone zostało zaniepokojenie planem budżetu z powodu odejścia od wcześniejszych ustaleń z UE. Niepokój budzi głównie prognozowany na przyszły rok deficyt na poziomie 2,4 proc. PKB.

"Spodziewaliśmy się, że ten projekt nie spodoba się w Brukseli. Teraz rozpoczyna się dialog z Komisją Europejską, ale jasne musi być to, że nie na mowy o zrobieniu kroku wstecz" - powiedział wicepremier Włoch.

Z Rzymu Sylwia Wysocka