epa06952553 Indonesian soldiers guard venues of the Asian Games 2018 in Jakarta, Indonesia, 16 August 2018. The Asian Games will take place from 18 August until 02 September 2018 in Jakarta and Palembang.  EPA/WU HONG 
Dostawca: PAP/EPA. PAP/EPA © 2018 / WU HONG
                                        

            Siły bezpieczeństwa w prowincji Papua, na wschodzie Indonezji, zatrzymały przedstawianego jako dziennikarza Polaka Jakuba Fabiana S. podejrzanego o związki z separatystami działającymi w tym regionie - informuje w środę Associated Press. Polak zaprzecza stawianym zarzutom.
      
            Zgodnie z cytowanym przez agencję AP raportem policyjnym S. został zatrzymany w poniedziałek; wcześniej aresztowano pięciu Papuasów, którzy mieli dużą ilość amunicji.

Konsul RP w Dżakarcie Igor Kaczmarczyk potwierdził agencji AP, że placówka wie o zatrzymaniu, jednak po więcej informacji skierował do polskiego MSZ.

Władze Indonezji ograniczają zagranicznym dziennikarzom dostęp do dwóch najbardziej wysuniętych na wschód prowincji Papua i Papua Zachodnia, gdzie od dekad rozwijają się tendencje niepodległościowe.

Według broniącej praw człowieka organizacji Amnesty International indonezyjscy policjanci i żołnierze są odpowiedzialni za co najmniej 95 bezprawnych zabójstw w Papui od 2010 roku.

Zatrzymany w Indonezji Polak Jakub Fabian S. twierdzi, że jest turystą i nie zna ludzi, o związki z którymi oskarża go policja - poinformował w środę miejscowy prawnik Gustaf Kawer. 