epa06885895 US President Donald J. Trump speaks during joint news conference with British Prime Minister Theresa May (not seen) after their bilateral meeting at Chequers in Aylesbury, Britain, 13 July 2018. US President Trump is on a three-day working visit to the United Kingdom, first trip to the country as US president.  EPA/CHRIS RATCLIFFE / POOL 
Dostawca: PAP/EPA. Archiwum PAP/EPA © 2018 / CHRIS RATCLIFFE / POOL
                                        

            Prezydent USA Donald Trump zapowiedział w wywiadzie dla "Daily Mail", że zamierza ubiegać się o reelekcję w wyborach, które odbędą się w 2020 roku. Obecnie, jak stwierdził, nie ma nikogo, kto mógłby go pokonać.
      
            "Wygląda na to, że wszyscy mnie chcą" - powiedział Trump w rozmowie z Piers Morgan z "Daily Mail". Podkreślił, że obecnie w Partii Demokratycznej nie ma polityka, którego mógłby się obawiać w najbliższych wyborach. "Znam ich wszystkich i nie widzę nikogo, kto mógłby mnie pokonać" - oświadczył.

Trump wspomniał też o rozmowie z królową Elżbietą II podczas piątkowej wizyty w Wielkiej Brytanii. Wyjaśnił, że jednym z tematów tej rozmowy był Brexit. "Królowa powiedziała mi, i to jest prawda, że to bardzo skomplikowany problem i że nikt chyba nie miał pojęcia, jak bardzo będzie to trudne".

Według Trumpa królowa Elżbieta jest "niesamowitą kobietą, jest piękna, to znaczy na zewnątrz i wewnątrz". "Jest piękną kobietą" - podkreślił amerykański prezydent.

Zapytany o lidera Korei Północnej Kim Dzong Una, z którym spotkał się 12 czerwca w Singapurze, Trump odpowiedział: "Dobrze się z nim dogaduję, jest bardzo inteligentny, ma ciekawą osobowość, jest zabawny i twardy, to dobry negocjator". Dodał, że przywódca reżimu to także "bezwzględny dyktator".

Donald Trump weekend spędza w Szkocji, na należącym do niego polu golfowym. Stamtąd uda się do Helsinek, gdzie w poniedziałek spotka się z prezydentem Rosji Władimirem Putinem.