epa06772427 Jean-Claude Juncker, President of the European Commission, delivers his speech at the European Parliament in Strasbourg, France, 30 May 2018. Xavier Bettel, Prime Minister of Luxembourg, is in Strasbourg to debate the future of the European Union with the Members of Parliament.  EPA/PATRICK SEEGER 
Dostawca: PAP/EPA. PAP/EPA © 2018 / PATRICK SEEGER
                                        

            Szef Komisji Europejskiej Jean-Claude Juncker zwołuje na niedzielę nieformalne spotkanie szefów państw i rządów "zainteresowanych znalezieniem rozwiązań europejskich" dotyczących migracji - poinformowała w środę KE.
      
            "Celem spotkania jest praca z grupą szefów państw lub rządów zainteresowanych państw członkowskich nad znalezieniem rozwiązań na szczeblu europejskim przed nadchodzącym posiedzeniem Rady Europejskiej" - napisano w komunikacie. Nie precyzuje on dokładnie, przywódcy których krajów wezmą udział w tym nieformalnym szczycie.

UE od dawna nie może się porozumieć w sprawie reformy prawa azylowego (tzw. rozporządzenia dublińskiego), m.in. przez sprzeciw krajów Europy Środkowo-Wschodniej wobec mechanizmu relokacji uchodźców.

Migracja ma być jednym z głównych tematów zaplanowanego na 28-29 czerwca spotkania szefów państw i rządów krajów unijnych. Z projektu dokumentu na to spotkanie, który wyciekł we wtorek do mediów wynika, że przywódcy unijni mają uzgodnić utworzenie regionalnych platform m.in. w Afryce Północnej do wysadzania migrantów ze statków ratunkowych, żeby nie trafiali oni do UE.