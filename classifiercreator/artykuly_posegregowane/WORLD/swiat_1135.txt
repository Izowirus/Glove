epaselect epa05938686 A Turkish special task force policeman stands guard on a top of a building nearby a giant Turkish flag as part of security measures to stop May Day celebrations in Taksim Square Istanbul, Turkey, 01 May 2017. According to reports, Turkish police imposed tight security measures around Taksim Square after interior ministry denied permits for celebrations to mark Labors Day in the square. Labour Day or May Day is observed all over the world on the first day of the May to celebrate the economic and social achievements of workers and fight for labourers rights.  EPA/Cem Turkel 
Dostawca: PAP/EPA. PAP/EPA © 2018 / Cem Turkel
                                        

            W Turcji o północy przestał obowiązywać stan wyjątkowy, który został wprowadzony dwa lata temu po stłumieniu zamachu stanu, którego celem było obalenie prezydent Recepa Tayyipa Erdogana. Podczas zajść w nocy z 14 na 15 lipca 2016 roku śmierć poniosło 250 osób.
      
            Stan wyjątkowy w Turcji był przedłużany przez parlament siedmiokrotnie, ostatni raz 18 kwietnia tego roku. Zgodnie z turecką konstytucją pozwalał Erdoganowi i rządowi na obchodzenie parlamentu przy uchwalaniu ustaw oraz umożliwiał mu zawieszanie przestrzegania praw i swobód.

W następstwie udaremnionego zamachu stanu Z 2016 roku tureckie władze w czasie stanu wyjątkowego regularnie dokonywały aresztowań. Według ONZ zatrzymano w sumie 160 tys. osób i zwolniono z pracy prawie taką samą liczbę funkcjonariuszy publicznych. Spośród tej grupy 50 tys. osób jest formalnie oskarżonych i przetrzymywanych w więzieniu na czas procesu.

O zorganizowanie zamachu stanu obwiniany jest przez władze tureckie Fethullah Gulen - mieszkający w USA islamski kaznodzieja. W nocy z 14 na 15 lipca 2016 puczyści zatrzymali m.in. szefa sztabu generalnego, weszli do redakcji prasowych i telewizyjnych, a także siedzib rządzącej Partii Sprawiedliwości i Rozwoju (AKP). Zbombardowany został przez zamachowców m.in. gmach parlamentu, zaatakowano dowództwa wojsk, policji i służb specjalnych.

W efekcie doszło do krwawych starć z udziałem zbuntowanych oddziałów z jednej strony, a z drugiej - żołnierzy i policjantów wiernych rządowi oraz kilkudziesięciu tysięcy Turków, którzy wyszli na ulice z flagami. Ostatecznie zwolennicy Erdogana zwyciężyli i zamach stanu został udaremniony. Bilans nieudanego puczu to śmierć 250 osób i ponad 1400 rannych.

Dzień 15 lipca został w Turcji ogłoszony świętem państwowym.

Pozostający u władzy - najpierw jako premier, a następnie jako prezydent - Erdogan został ponownie wybrany na szefa państwa 24 czerwca, wygrywając wybory w pierwszej turze z wynikiem 52,6 proc. głosów. Na mocy nowej konstytucji, popartej przez nieznaczną większość w ubiegłorocznym referendum, prezydent Turcji uzyskał szerokie uprawnienia. Będzie jednocześnie stał na czele rządu, będzie mógł tworzyć nowe ministerstwa, a także usuwać urzędników państwowych - wszystko bez zgody parlamentu.