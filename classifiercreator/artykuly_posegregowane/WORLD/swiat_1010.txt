epa06931718 (FILE) - A combo photograph issued on 07 August 2018 shows Iranian President Hassan Rouhani (L) arriving for the Shanghai Cooperation Organization (SCO) summit 2018 summit in Qingdao, China, 10 June 2018, and US President Donald J. Trump (R) walking toward Marine One on the South Lawn of the White House in Washington, DC, USA, 31 July 2018. Media reported that following the re-imposing of sanctions by the US against Iran, Rouhani said that 'offering negotiations by US President Donald Trump and in a same time re-imposing sanction is meaningless, as saying so we can't trust US.  PAP/EPA/EPA-EFE /SERGEI CHIRIKOV, EPA-EFE/SHAWN THEW
                                        

            Przywrócone przez Stany Zjednoczone sankcje na Iran weszły w życie we wtorek po godzinie 6 rano (po północy w USA). Kilka godzin wcześniej prezydent Iranu Hasan Rowhani ostrzegał, że Waszyngton pożałuje tej decyzji.
      
            Uruchomienie pierwszej rundy przywracania sankcji to efekt podpisanego w poniedziałek przez prezydenta USA Donalda Trumpa rozporządzenia wykonawczego.

Celem tych sankcji, zapowiedzianych w maju, gdy Trump ogłosił, że jego kraj wycofuje się z międzynarodowego porozumienia nuklearnego z Iranem, jest - jak podkreślał prezydent - "wywarcie maksymalnej presji" na Teheran. Amerykański przywódca zaznaczał jednocześnie, że jest otwarty na negocjacje z Iranem w sprawie szerszego paktu niż ten zawarty w 2015 roku między Iranem a sześcioma mocarstwami (USA, Francja, Wielka Brytania, Niemcy, Chiny, Rosja).

Ta podpisana w 2015 roku umowa przewidywała stopniowe znoszenie międzynarodowych sankcji gospodarczych wobec Iranu w zamian za ograniczenie programu jądrowego.

Na kilka godzin przed wejściem w życie sankcji prezydent Iranu groził, że "Ameryka pożałuje, że nakłada sankcje na Iran" i wezwał Irańczyków do zachowania jedności, by mogli stawić czoło problemom gospodarczym wywołanym przez restrykcje. Rowhani oskarżył ponadto USA o prowadzenie "wojny psychologicznej" przeciw Iranowi, która ma sprowokować jego obywateli do kontestacji. Odrzucił także apele o rozpoczęcie negocjacji z Waszyngtonem.

Pierwsza runda sankcji obejmuje dostęp do amerykańskiej waluty, handel metalami, węglem, oprogramowaniem przeznaczonym dla przemysłu oraz uderza w sektor motoryzacyjny. Kolejna seria restrykcji przewidziana na listopad ma być wymierzona w sektor naftowy i gazowy oraz w irański bank centralny.