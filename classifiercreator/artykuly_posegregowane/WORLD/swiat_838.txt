epa06991855 Outgoing US Army General John Nicholson (L) handovers a NATO flag to incoming USArmy General Austin Miller (C) during the change of command event, at Resolute Support headquarters in Kabul, Afghanistan, 02 September 2018.  EPA/STR 
Dostawca: PAP/EPA. PAP/EPA © 2018 / STR
                                        

            Gen. Austin "Scott" Miller objął w niedzielę dowództwo sił USA w Afganistanie, zastępując gen. Johna W. Nicholsona, dowodzącego tymi siłami od 2016 roku.
      
            Jest on dziewiątym głównodowodzącym siłami amerykańskimi w Afganistanie podczas 17-letniego zaangażowania wojsk amerykańskich w tym kraju. Wojska amerykańskie w Afganistanie liczą obecnie ok. 14 tys. żołnierzy.

Gen. Miller będzie jednocześnie dowódcą misji wojsk NATO w Afganistanie prowadzonej pod kryptonimem "Operacja Resolute Support".

Celem "Operacji Resolute Support", która rozpoczęła się 1 stycznia 2015 r., po zakończeniu w 2014 r. operacji stabilizacyjnej ISAF, jest przygotowanie kadr do kierowania afgańskimi siłami bezpieczeństwa i instytucjami podległymi afgańskim ministerstwom Obrony Narodowej i Spraw Wewnętrznych.

Gen. Miller, odznaczony za męstwo, był uczestnikiem wojen w Afganistanie i w Iraku, brał też udział w operacji w Somalii i w Bośni.

Ostatnie dwa lata gen. Miller był szefem Połączonego Dowództwa Specjalnych Operacji (JSOC) z siedzibą w bazie w Forcie Bragg w Karolinie Płn.