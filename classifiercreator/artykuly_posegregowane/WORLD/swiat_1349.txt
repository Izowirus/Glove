epa06823089 A photo released by the official North Korean Central News Agency (KCNA) shows North Korean leader Kim Jong-un (C-L) and his wife  and his wife Ri Sol Ju (L) posing for a photo with Chinese President Xi Jinping (C-R) and his wife Peng Liyuan (R) at the Great Hall of the People in Beijing, China, 19 June 2018. Kim Jong Un, chairman of the Workers' Party of Korea and chairman of the State Affairs Commission of the Democratic People's Republic of Korea, is visiting the People's Republic of China from 19 to 20 June.  EPA/KCNA   EDITORIAL USE ONLY 
Dostawca: PAP/EPA. PAP/EPA © 2018 / KCNA
                                        

            Podczas zakończonej w środę dwudniowej wizyty w Pekinie przywódca Korei Płn. Kim Dzong Un i prezydent Chin Xi Jinping porozumieli się w sprawie współpracy na rzecz „prawdziwego pokoju” i denuklearyzacji – przekazały państwowe media północnokoreańskie.
      
            Obaj przywódcy rozmawiali również o historycznym spotkaniu Kima z prezydentem USA Donaldem Trumpem, które odbyło się 12 czerwca w Singapurze, oraz wymienili opinie na temat sposobów rozwiązania kwestii denuklearyzacji – podała północnokoreańska agencja KCNA.

Kim powiedział Xi, że chce współpracować z chińskimi władzami, by zapewnić „prawdziwy pokój” oraz „otworzyć nową przyszłość” Półwyspu Koreańskiego – przekazała KCNA.

Prezydent ChRL zapewnił przywódcę KRLD, że wspólne wysiłki obu komunistycznych sąsiadów z pewnością zagwarantują pokój i stabilność na półwyspie – podała chińska agencja Xinhua. „Wierzę, że przy wspólnym wysiłku Chin i Korei Północnej nasze relacje mogą zdecydowanie przynieść korzyść obu krajom i narodom” - powiedział Xi podczas spotkania w rządowym kompleksie hotelowym Diaoyutai w Pekinie.

„Obaj przywódcy przeprowadzili dogłębne konwersacje nad filiżanką herbaty w serdecznej i przyjaznej atmosferze” - podała chińska agencja, dodając, że na spotkaniu obecne były również ich żony.

Xinhua potwierdziła też nieoficjalne doniesienia, że Kim odwiedził w środę park innowacji technologii rolniczych w Pekinie. Według południowokoreańskiej agencji Yonhap odzwierciedla to rosnące zainteresowanie Pjongjangu przeprowadzeniem reformy rolnej w kraju, gdzie wciąż występują poważne niedobory żywności.

Trzecia wizyta Kima w Chinach zakończyła się w środę późnym popołudniem, a północnokoreański przywódca wyruszył w drogę powrotną do KRLD – podała Xinhua.

Przywódcy Chin i Korei Płn. spotkali się również we wtorek, a Xi pozytywnie ocenił wówczas wynik szczytu w Singapurze – informowała chińska agencja. Podczas tego szczytu Kim ponownie potwierdził swoją skłonność do „całkowitej denuklearyzacji Półwyspu Koreańskiego”, a Trump zobowiązał się do udzielenia KRLD gwarancji bezpieczeństwa.

Chiny uznawane są za jedynego ważnego sojusznika izolowanego gospodarczo i dyplomatycznie reżimu północnokoreańskiego. Pekin konsekwentnie deklaruje jednak poparcie dla jego pokojowej denuklearyzacji i utrzymuje, że stosuje się do wszystkich sankcji nałożonych na Pjongjang przez Radę Bezpieczeństwa ONZ w związku z jego zbrojeniami nuklearnymi i balistycznymi.

Z Kantonu Andrzej Borowiak