Trzęsienie ziemi o magnitudzie 6,9 nawiedziło w sobotę wyspę Mindanao w południowej części Filipin - poinformowała amerykańska służba geologiczna USGS. Wydano ostrzeżenie przed "możliwymi niebezpiecznymi falami tsunami".
      
            Początkowa służba USGS szacowała magnitudę trzęsienia na 7,2. Jego epicentrum znajdowało się 193 km na wschód od filipińskiego miasta General Santos, a hipocentrum - na głębokości 60 km. Na razie nie ma informacji o ofiarach i zniszczeniach.

Amerykańskie Pacyficzne Centrum Ostrzeżeń przed Tsunami(PTWC) wydało jednak ostrzeżenie przed niebezpiecznymi falami, które możliwe są w odległości 300 km od epicentrum trzęsienia wzdłuż południowych wybrzeży Filipin i północnych Indonezji.