Israeli Prime Minister Benjamin Netanyahu attends the weekly cabinet meeting at his Jerusalem office, 24 June 2018. Archiwum fot. PAP/EPA/GALI TIBBON / POOL
                                        

            Izrael kontynuuje pomoc humanitarną dla uchodźców syryjskich uciekających przed wojną w kraju, lecz nie przyjmie na swoje terytorium żadnego cywila - zapowiedział w niedzielę premier Benjamin Netanjahu.
      
            Izrael dostarczył tony żywności, odzieży i lekarstw uchodźcom znajdującym się przy granicy ze Wzgórzami Golan - przypomniał premier.

"Kontynuujemy obronę naszych granic, oferujemy na ile możemy pomoc humanitarną, lecz nie pozwolimy, aby uchodźcy znaleźli się na naszym terytorium - powiedział premier Netanjahu na cotygodniowym spotkaniu gabinetu.

Armia izraelska ogłosiła w niedzielę w komunikacie, że wzmocniła swe oddziały na izraelskiej części Wzgórz Golan. W komunikacie podkreślono, że "polityka nieinterwencji w konflikt syryjski pozostaje niezmienna dopóki suwerenność Izraela nie zostanie podważona, a jej obywatele nie będą zagrożeni".

W związku z ofensywą sił rządowych w południowo-zachodniej Syrii ze swych domów uciekło ponad 120 tys. osób. granicy syryjsko-jordańskiej; tysiące uciekły na granicę z kontrolowanymi przez Izrael Wzgórzami Golan - podało w piątek Syryjskie Obserwatorium Praw Człowieka.

Uważając, by nie dać się wciągnąć w konflikt, Izrael wielokrotnie uderzał na terytorium Syrii, szczególnie na konwoje broni, która, według niego, była przeznaczone dla libańskiego Hezbollahu, sojusznika reżimu syryjskiego i wroga państwa żydowskiego.