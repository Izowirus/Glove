epa06951015 Afghan security forces stand guard at a damaged police station after days of armed clashed between Taliban militants and Afghan security forces in Ghazni, Afghanistan, 15 August 2018. At least 466 people have been killed, including 40 civilians, in ongoing clashes between the Taliban and Afghan security forces in Ghazni. The militant Islamist group launched an offensive to seize control of the eastern Afghan city five days ago.  EPA/SAYED MUSTAFA 
Dostawca: PAP/EPA. PAP/EPA © 2018 / SAYED MUSTAFA
                                        

            Co najmniej 48 osób zginęło w środę, a 67 zostało rannych w zamachu bombowym, dokonanym przez zamachowca samobójcę przed centrum edukacyjnym w zamieszkanej głównie przez szyitów zachodniej części Kabulu - poinformowały władze.
      
            Na razie żadne ugrupowanie nie wzięło odpowiedzialności za ten zamach, do którego doszło po kilku tygodniach względnego spokoju w stolicy Afganistanu. Do poprzednich zamachów na cele szyickie w Kabulu przyznawało się Państwo Islamskie (IS).

Rannych w środowym zamachu przetransportowano do kabulskich szpitali. Rzecznik MSW Afganistanu Nadżib Danisz podkreślił, że liczba ofiar śmiertelnych może wzrosnąć.

Według przedstawicieli władz celem zamachu był prywatny budynek w szyickiej dzielnicy, gdzie grupa młodych ludzi przygotowywała się do egzaminów wstępnych na wyższe uczelnie.

Trzy tygodnie temu zamachowiec samobójca zdetonował ładunek wybuchowy przed wejściem do portu lotniczego w Kabulu, zabijając co najmniej 23 ludzi i raniąc ponad 100. Odpowiedzialność za zamach wzięło Państwo Islamskie. Od stycznia w Kabulu doszło w sumie do 16 zamachów, w których zginęło ponad 240 ludzi.

Wcześniej w środę 44 żołnierzy i policjantów zginęło w ataku talibów na jednostkę wojskową w prowincji Baghlan na północy Afganistanu.

Talibowie walczą z międzynarodowymi siłami pod dowództwem NATO w Afganistanie oraz chcą obalić wspierany przez Zachód rząd w Kabulu, by przejąć władzę i wprowadzić w kraju prawo szariatu. Przeciwko rządowi w Kabulu walczy także lokalna filia dżihadystycznego Państwa Islamskiego oraz powiązana z talibami siatka Hakkaniego.