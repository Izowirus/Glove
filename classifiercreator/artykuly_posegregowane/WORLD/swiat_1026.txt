epa06926111 Some of 25 Maghreb migrants rescued arrive on board of a Red Cross boat in Almeria, Andalusia, 03 August 2018. Red Cross members and Navy Rescue members rescued 58 people in Alboran Island.  EPA/Carlos Barba 
Dostawca: PAP/EPA. PAP/EPA © 2018 / Carlos Barba
                                        

            Hiszpańskie służby ratownicze zabrały w sobotę 180 migrantów z trzech jednostek pływających, a okręt Gwardii Cywilnej 43 osoby z czwartej łodzi - poinformowały władze Hiszpanii. Kraj ten jest obecnie główną bramą migracyjną do Unii Europejskiej.
      
            Po zamknięciu przez władze Włoch portów dla statków organizacji pozarządowych, ratujących na Morzu Śródziemnym migrantów, ludzie, którzy usiłują przedostać się z Afryki do Europy, szturmują wybrzeża Hiszpanii.

Od końca maja na hiszpańskich wodach terytorialnych uratowano niemal 15 tys. migrantów, czyli średnio ok. 240 osób dziennie.

Przy próbie przeprawy przez Morze Śródziemne zginęło w tym roku 1500 migrantów, ponieważ przemytnicy ludzi używają do ich przewozu łodzi, które nie nadają się do tego celu.