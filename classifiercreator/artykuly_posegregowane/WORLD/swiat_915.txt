epa06960628 Rescue personnel carries a stretcher with a hiker who was recovered from the Gorge of Raganello where the flood of a torrent caused several victims, in Civita, southern Italy, 20 August 2018. According to the national civil protection organization, at least five people died in the waves of the Raganello in Civita stream, among them a young girl who has not yet been identified. Another 12 people have been identified while the recovery operations are continued by firefighters and mountain rescue service.  EPA/ANTONIO IANNICELLI 
Dostawca: PAP/EPA. PAP/EPA © 2018 / ANTONIO IANNICELLI
                                        

            Co najmniej 11 osób zginęło, a trzy uważa się za zaginione po tym, gdy w poniedziałek potok w parku narodowym Pollino w Kalabrii, na południu Włoch, wystąpił z brzegów po gwałtownej ulewie i porwał grupy turystów. Poszukiwania ludzi trwały całą noc.
      
            Do tragedii doszło nad potokiem Raganello w miejscowości Civita di Castrovillari. To rejon wąwozów masowo odwiedzany przez turystów.

W nocy w szpitalu zmarła jedna z rannych osób. Obrażenia odniosło sześcioro turystów z 23, którzy zdołali się uratować.

Prawie wszyscy turyści porwani przez rwącą wodę to mieszkańcy Lombardii na północy Włoch - podały media.


Ci, którzy się uratowali, w chwili uderzenia wody zdążyli wejść na wyżej położone skały, z których zostali potem zabrani przez przybyłych ratowników.


Gdy woda z potoku uderzyła w ludzi z ogromną siłą, były tam dwie grupy turystów; każda po 18 osób. Wyprawy zorganizowała miejscowa agencja turystyczna.

"To olbrzymia tragedia" - oświadczył przewodniczący władz regionu Kalabria Mario Oliverio.

Mieszkańcy okolicy mówią, że poniedziałkowa ulewa była wyjątkowo gwałtowna.