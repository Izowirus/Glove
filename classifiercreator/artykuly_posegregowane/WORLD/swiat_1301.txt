Frans Timmermans, First vice-president of the European Commission for better regulation, inter-institutional relations, the rule of law, and the Charter of Fundamental Rights  prior to the GAC the EU General Affairs Council at European Council headquarters in Luxembourg on 26.06.2018 EU ministers  examining Poland for rule of law concerns under the Article 7 procedure. (soa) PAP/Wiktor Dąbkowski PAP WIKTOR DABKOWSKI / Wiktor Dąbkowski
                                        

            Wiceszef Komisji Europejskiej Frans Timmermans dostał w środę od kolegium komisarzy mandat do wszczęcia procedury o naruszenie prawa UE wobec Polski w tych sprawach, które uzna za stosowne - podało PAP źródło unijne.
      
            Według rozmówcy PAP będzie to oznaczało, że w najbliższym czasie Komisja rozpocznie procedurę dotyczącą ustawy o Sądzie Najwyższym.

Zgodnie z ustawą o Sądzie Najwyższym, która weszła w życie 3 kwietnia, w trzy miesiące od tego terminu w stan spoczynku przechodzą z mocy prawa sędziowie SN, którzy ukończyli 65. rok życia. Mogą oni dalej pełnić swoją funkcję, jeśli - w ciągu miesiąca od wejścia w życie nowej ustawy, czyli do 2 maja - złożyli stosowne oświadczenie i przedstawili odpowiednie zaświadczenia lekarskie, a Prezydent RP wyrazi zgodę na dalsze zajmowanie stanowiska sędziego SN. W SN orzeka obecnie 74 sędziów, spośród których 27 osiągnęło ten wiek. KE mocno krytykowała to rozwiązanie, wskazując, że otwiera ono drzwi do upolitycznienia SN.