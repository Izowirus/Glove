epa06814098 A handout still image made available by the Press service of the Moscow Government's Center of Traffic Control, taken from a camera of Moscow Government's Center of Traffic Control show ambulances taking injured people after a taxi hit pedestrians including Mexico World Cup supporters in the center of Moscow, Russia, 16 June 2018. Reports state that Moscow police said that  the driver probably lost control of the vehicle injuring eight people walking in Ilyinka street near the Kremlin.  EPA/Moscow Government's Center of Traffic Control / HANDOUT  HANDOUT EDITORIAL USE ONLY/NO SALES 
Dostawca: PAP/EPA. PAP/EPA © 2018 / Moscow Government's Center of Tr
                                        

            Kierowca taksówki, która staranowała w sobotę znak drogowy i wjechała w tłum ludzi w centrum Moskwy, próbował uciekać, ale został schwytany i zatrzymany przez policję.
      
            Część ludzi, w których taksówkarz wjechał w pobliżu Kremla, była ubrana w stroje w barwach reprezentacji Meksyku, biorącej udział w piłkarskiej Mistrzostwach Świata odbywających się w Rosji. Moskwa jest jednym z 11 miast, w których toczą się rozgrywki.

Kilka osób wylądowało na masce taksówki, a na widok wypadku i uciekającego stamtąd, ubranego w czarne spodnie i czarną koszulkę kierowcy, w pościg za nim rzuciło się kilku przechodniów.

Wśród siedmiorga rannych nikt nie jest w stanie krytycznym, chociaż jedna z kobiet odniosła poważne obrażenia - podała agencja Interfax, powołująca się na źródła medyczne. Stan pozostałych jest według tych źródeł zadowalający.

Agencja TASS przekazała za służbami ratunkowymi narodowość hospitalizowanych: dwie osoby narodowości meksykańskiej, dwie - rosyjskiej i jedna - ukraińskiej. Stan lekko rannych Meksykanów jest według ich ambasady stabilny.

Policja rozpoczęła dochodzenie w sprawie wypadku.

Wcześniej podano, że kierowca taksówki miał kirgiskie prawo jazdy; on sam też jest obywatelem Kirgistanu. Powiedział policji, że do wypadku doszło przypadkiem.

Miał on miejsce około 200 metrów od Placu Czerwonego i słynnego domu towarowego GUM (Gławnyj Uniwiersalnyj Magazin), odrestaurowanego po wojnie olbrzymiego trzypiętrowego kompleksu handlowego z XIX wieku, łączącego konstrukcję z żelaza i szkła z formami architektury staroruskiej.