Bilans ofiar śmiertelnych piątkowego trzęsienia ziemi i nadejścia fal tsunami na indonezyjskiej Celebes wzrósł do 1234 osób - podał szef indonezyjskiej agencji ds. klęsk żywiołowych Sutopo Purwo Nugroho. Poprzednio informowano o 844 zabitych.
      
            W piątek wyspę Celebes nawiedziło trzęsienie ziemi o magnitudzie 7,5, które wywołało sięgające sześć metrów wysokości fale tsunami. Najbardziej ucierpiało leżące na północy wyspy 380-tysięczne miasto Palu, gdzie doszczętnie zniszczonych zostało 1700 domostw. Większość ofiar śmiertelnych była mieszkańcami właśnie tego miasta.

Akcja ratownicza wciąż trwa, a liczba ofiar może wzrosnąć.

ulb/ mal/

      
  
    TEMATY:
          
              indonezja