epa06939849 Residents carry their belongings as they pass collapsed houses at a village in Bangsal, northern Lombok, West Nusa Tenggara, Indonesia, 10 August 2018. According to media reports, a 7.0 magnitude quake hit Indonesia's island of Lombok on 05 August, killing at least 159 people. Additional media reports state that on 09 August 2018, Lombok was hit by a strong tremor which the United States Geological Survey (USGS) said had a magnitude of 5.9, and caused structural damage.  Archiwum PAP/EPA/ADI WEDA
                                        

            Bilans ofiar trzęsienia ziemi, które 5 sierpnia nawiedziło indonezyjską wyspę Lombok, wzrósł do 436 zabitych - podała w poniedziałek indonezyjska agencja ds. usuwania skutków katastrof. Straty materialne rząd szacuje na kilkaset milionów dolarów.
      
            Wcześniej informowano o 387 ofiarach śmiertelnych.

Według indonezyjskich władz wartość zniszczeń, jakim uległy m.in. domy i infrastruktura, wynosi co najmniej 5 bln rupii (342 mln dolarów). Ponadto rządowa agencja szacuje, że odbudowa będzie kosztować setki milionów dolarów.

Akcja poszukiwawczo-ratunkowa na wyspie trwa. W wyniku katastrofy bez dachu nad głową pozostało prawie 390 tys. ludzi - ok. 10 proc. mieszkańców wyspy. Kataklizm zniszczył ok. 68 tys. budynków. Rannych zostało ponad 13 tys. osób.

Według indonezyjskiej agencji meteorologicznej, niedzielne trzęsienie miało magnitudę 6,8 a według amerykańskich służb geologicznych - magnitudę 7.

Indonezja, będąca największym archipelagiem na świecie, położona jest w tzw. pacyficznym pierścieniu ognia, charakteryzującym się dużą aktywnością sejsmiczną.