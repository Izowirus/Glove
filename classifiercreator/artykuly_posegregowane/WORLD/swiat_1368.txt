epaselect epa06726321 An Indian commuter holds an umbrella as he walks during a heavy rainfall in Bangalore, India, 10 May 2018. Rain and thunder shower with strong gusty wind. The pre Monsoon season has been good so far for south India.  EPA/JAGADEESH NV 
Dostawca: PAP/EPA. PAP/EPA © 2018 / JAGADEESH NV
                                        

            Dziewięć ofiar śmiertelnych przyniosły do niedzieli trwające od czwartku w stanie Asam na północnym wschodzie Indii monsunowe ulewy i powodzie. Dotkniętych katastrofą żywiołową jest około 450 tys. ludzi.
      
            Najbardziej ucierpiały rejony dystryktów Cachar i Karimganj. Łącznie w 673 miejscowościach sześciu dystryktów żywioł dotknął ponad 448 tys. ludzi, z czego 200 tys. w Karimganj.

Co najmniej 173 tys. osób zostało zakwaterowanych w 235 obozach dla ewakuowanych. Władze zorganizowały także 246 centrów dystrybucji pomocy, z których większość otwarto w ciągu ostatnich 24 godzin.

Ulewy zalały tysiące hektarów pól uprawnych.

W Asamie poziom opadów jest o wiele wyższy niż w większości części Indii. Zasilają one Brahmaputrę, której dopływy i liczne starorzecza tworzą klimat doliny tej ogromnej rzeki i niziny Asamu. Poziom wody w Brahmputrze w okresie monsunów podnosi się o 10-12 metrów.

Asam liczy ponad 26 mln ludności. Stan ten, zwłaszcza jego górzyste regiony słyną z uprawy herbaty. Słynie także od starożytności z produkcji jedwabi asamskich.

Czas najbardziej intensywnych deszczy monsunowych przypada zwykle między lipcem a sierpniem, kiedy zazwyczaj zabitych są setki, a miliony zostają poszkodowane.

W ubiegłym roku zginęło ponad 50 osób, a prawie dwa miliony zostały dotknięte powodziami i deszczami, które spadły między początkiem czerwca a połową lipca na północnym wschodzie Indii.