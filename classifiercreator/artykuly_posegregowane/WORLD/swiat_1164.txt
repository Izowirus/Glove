epaselect epa06880497 A handout photo made available by the Thai government public relations department (PRD) shows the first pictures of the boys from a youth soccer team as are being treated after rescued from a cave, at the hospital in Chiang Rai province, Thailand, 11 July 2018. According to reports, all 12 boys of a child soccer team and their assistant coach have been rescued and evacuated to a hospital, 13 members of a youth soccer team including their assistant coach have been trapped in Tham Luang cave since 23 June 2018.  EPA/PRD / HANDOUT HANDOUT  HANDOUT EDITORIAL USE ONLY/NO SALES 
Dostawca: PAP/EPA. Archiwum PAP/EPA © 2018 / PRD / HANDOUT HANDOUT
                                        

            Chłopcy, których w skomplikowanej akcji ratowniczej wyciągnięto z zalanej wodą jaskini na północy Tajlandii, w czwartek zostaną wypuszczeni ze szpitala - poinformował w sobotę minister zdrowia tego kraju Piyasakol Sakolsatayadorn.
      
            Dwunastu chłopców i ich trener dochodzą do siebie pod względem fizycznym i psychicznym po spędzeniu 17 dni w zalanej wodą jaskini Tham Luang Nang Non w prowincji Chiang, ale w czwartek 19 lipca zostaną wypuszczeni ze szpitala - powiedział dziennikarzom minister Piyasakol.

"Musimy przygotować zarówno dzieci, jak i ich rodziny, na zainteresowanie, z jakim się spotkają, gdy wyjdą" ze szpitala - dodał.

Przed niebezpieczeństwami związanymi z nowo zdobytą sławą ocalonych z jaskini ostrzegł niedawno Luis Urzua - jeden z 33 górników, którzy przed ośmiu laty byli uwięzieni w kopalni złota na północy Chile. Po 69 dniach zostali uratowani w spektakularnej operacji śledzonej z napięciem przez media na całym świecie. Z relacji byłych górników wynika, że wielu nie poradziło sobie z ciężarem sławy; wielu rozstało się z partnerkami, zaczęło cierpieć na zaburzenia psychiczne, do dziś wielu zmaga się z biedą i bezrobociem.

23 czerwca dwunastu chłopców w wieku od 11 i 16 lat z drużyny piłkarskiej i ich 25-letni trener utknęło w jaskini w prowincji Chiang Rai, odciętej od świata przez ulewne deszcze i podnoszący się poziom wody. Po dziewięciu dniach poszukiwań zaginionych odnaleźli brytyjscy nurkowie. W ramach skomplikowanej operacji, śledzonej przez światowe media, cała grupa została wydobyta na powierzchnię 8, 9 i 10 lipca.