South Korean Defense Minister Song Young-Moo speaks about North Korea's latest intercontinental ballistic missile launch during a news briefing at the ministry of the national defense in Seoul, South Korea, 29 July 2017. Archiwum fot. PAP/EPA/JEON HEON-KYUN
                                        

            Korea Płn. i Płd. przywróciły w niedzielę po 10 latach przerwy kanały radiowej łączności morskiej między swoimi statkami i okrętami - poinformowało w komunikacie południowokoreańskie ministerstwo obrony.
      
            Według ministerstwa północnokoreański patrolowiec odpowiedział natychmiast kiedy marynarka wojenna Korei Południowej skontaktowała się z nim w niedzielę o godz. 9 rano (czasu lokalnego).

W ten sposób znormalizowano morską łączność radiową między obu państwami po raz pierwszy od 10 lat.

Przedstawiciel ministerstwa podkreślił, że świadczy to o tym, iż oba państwa koreańskie "podejmują praktyczne kroki" realizujące porozumienie zawarte 27 kwietnia na spotkaniu ich przywódców.

Postanowiono wówczas m.in. stopniowo redukować napięcie militarne między obu krajami.