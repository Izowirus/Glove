epa06959507 Several Mossos d'Esquadra officers stand guard outside a Catalan regional police Mossos d' Esquadra's station after a policeman shot dead a man who entered in the building holding a knife and shouting 'Allah is great', in the town Cornella de Llobregat, in Barcelona, northeastern Spain, early 20 August 2018. The policeman, who was on duty in the reception desk of the police station, fired at him.  EPA/Enric Fontcuberta 
                                        

            Funkcjonariusz katalońskiej policji zastrzelił w poniedziałek rano uzbrojonego w nóż mężczyznę, który wtargnął na komisariat w Barcelonie, krzycząc "Allahu Akbar" (Bóg jest wielki) - poinformował hiszpański dziennik "El Pais" na swojej stronie internetowej.
      
            Według źródeł gazety zabity napastnik to 29-letni Algierczyk. Udało mu się wejść do dyżurki na komisariacie i wówczas śmiertelnie postrzelił go policjant.

Na razie nie podano więcej szczegółów zdarzenia. Źródła w policji zapewniają, że zanim użyto broni palnej, policjanci starali się obezwładnić napastnika.

W weekend Katalonia uczciła pamięć ofiar ubiegłorocznych zamachów terrorystycznych w tym hiszpańskim regionie autonomicznym. 17 sierpnia 2017 roku furgonetka staranowała ludzi na słynnej barcelońskiej promenadzie Las Ramblas, w wyniku czego zginęło 15 osób, a rany odniosło 131. Dzień później w kurorcie Cambrils nad Morzem Śródziemnym, na południe od Barcelony, terroryści wjechali samochodem w grupę ludzi - zginęła jedna osoba, a siedem zostało rannych. Do zamachów przyznało się dżihadystyczne Państwo Islamskie (IS).