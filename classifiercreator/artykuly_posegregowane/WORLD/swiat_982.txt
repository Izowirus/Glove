Depesza pilna. PAP © 2018 / Magdalena Kicia
                                        

            Dziesięć osób zostało rannych w strzelaninie, do której doszło w niedzielę nad ranem w dzielnicy Moss Side w Manchesterze w Anglii - poinformowała policja.
      
            Poszkodowanych z niewielkimi i poważnymi obrażeniami przewieziono do szpitala - oświadczyła policja w Manchesterze. Według służb nie są to obrażenia zagrażające życiu.

Funkcjonariusze zostali wezwani na miejsce zdarzenia ok. 2:30 nad ranem (3:30 w Polsce).

Na razie nikt nie został zatrzymany; policja próbuje ustalić, kto brał udział w strzelaninie.