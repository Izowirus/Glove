epa06829847 Pope Francis awaits his meeting with Prince and Grand Master of the Sovereign Military Order of Malta, Giacomo Dalla Torre del Tempio di Sanguinetto, during a private audience at the Vatican, 22 June 2018.  EPA/ALBERTO PIZZOLI / POOL 
Dostawca: PAP/EPA. Archiwum PAP/EPA © 2018 / ALBERTO PIZZOLI / POOL
                                        

            Papież Franciszek spotkał się w niedzielę wieczorem z podopiecznymi i wolontariuszami włoskiej fundacji Teraz i Po Nas, która zajmuje się osobami niepełnosprawnymi - poinformował Watykan. Wizyta nie była wcześniej zapowiadana.
      
            Dwugodzinne spotkanie papieża z grupą ponad 200 niepełnosprawnych osób, głównie dorosłymi i ich opiekunami oraz ochotnikami, zorganizowano na terenie gospodarstwa agroturystycznego na przedmieściach Rzymu.

Celem fundacji jest zapewnienie osobom z różnymi niepełnosprawnościami integracji społecznej, kulturalnej i zawodowej
oraz jak największej autonomii i opieki, także wtedy, gdy zabraknie ich najbliższych, którzy się nimi zajmują. Do tego zakresu aktywności odnosi się nazwa fundacji Teraz i Po Nas.

Na spotkaniu z Franciszkiem obecni byli także reprezentanci spółdzielni założonej przez przedstawicieli służby zdrowia i opiekunów społecznych osób, które nie są samowystarczalne.

Papież, jak podało watykańskie biuro prasowe, zapoznał się z realizowanym przez fundację i spółdzielnię projektem opieki nad osobami z ciężkimi niepełnosprawnościami.