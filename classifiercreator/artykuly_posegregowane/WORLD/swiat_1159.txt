epa06882860 Czech Prime Minister Andrej Babis arrives for the second day of a NATO summit in Brussels, Belgium, 12 July 2018. NATO countries' heads of states and governments gather in Brussels for a two-day meeting.  EPA/TATYANA ZENKOVICH / POOL 
Dostawca: PAP/EPA. PAP/EPA © 2018 / TATYANA ZENKOVICH / POOL
                                        

            Czeski premier Andrej Babisz odrzucił w niedzielę prośbę szefa rządu Włoch Giuseppe Contego o pomoc w rozdzieleniu i przyjęciu 450 migrantów przybyłych z Libii w rejon Sycylii. Babisz oświadczył, że Czechy nie będą przyjmować żadnych migrantów.
      
            Według Babisza Europa musi wysłać sygnał, że nielegalna migracja jest nie do przyjęcia, a przyjmowanie kolejnych osób jedynie pogarsza problem.

„Nasz kraj żadnych migrantów przyjmować nie będzie. Na posiedzeniu Rady Europejskiej przeforsowaliśmy zasadę dobrowolności w sprawie relokacji i tego będziemy się trzymać” – napisał premier w oświadczeniu dla agencji CTK.

Dodał, że „przyjmowanie ludzi nie jest żadnym rozwiązaniem, a zwiększa problem, który mamy w Europie”. Babisz określił taką politykę mianem „drogi do piekła, która zachęca przemytników i zwiększa ich zyski”.

Zdaniem szefa czeskiego rządu UE powinna wysłać jasny sygnał, że nastał koniec nielegalnej migracji, a ci, którzy przyjechali do Europy niezgodnie z prawem, powinni być natychmiast zawróceni. „Musimy pomóc migrantom w krajach ich pochodzenia, poza granicami Europy, aby w ogóle nie wyruszali w drogę” – napisał Babisz w oświadczeniu.

Włoski premier Conte wystosował list, w którym zwrócił się przywódców państw UE z prośbą o "jasny sygnał wspólnej odpowiedzialności za zarządzanie zjawiskiem migracji" i rozważenie możliwości przyjęcia części z 450 osób. Noty w tej sprawie MSZ Włoch rozesłał do ambasad wszystkich państw członkowskich UE.

Dotychczas Francja i Malta zadeklarowały chęć przyjęcia po 50 osób z grupy migrantów, przebywających na pokładach dwóch włoskich okrętów. Jednostki te stoją na wodach w pobliżu brzegów Sycylii, dokąd na swoich łodziach dotarli migranci.

Z Pragi Piotr Górecki