epa06946632 Smoke plume rises above the forest fire that break out in Psachna, island of Euboea, Greece, 12 August 2018. A massive wildfire started in a cramped mountainious, rugged forest area of the Greek Island Evia between the villages of Psachna and Kontodespotis at 16h local time. The fire is ongoing, houses have been burned, villages evacutated. The island is litarally cut into pieces because the wildfire area is a road junction which connects the west to the east as well as the north to the south. Tourists are trapped at the villages of the east and south but are not endagered.  PAP/EPA/WASSILIS ASWESTOPOULOS 
                                        

            Dwie miejscowości na greckiej wyspie Eubea ewakuowano w niedzielę w związku z pożarami lasów, rozprzestrzeniającymi się w wyniku silnego wiatru - poinformowała lokalna straż pożarna.
      
            W ramach środków ostrożności ewakuowano miejscowość Stawros i Kontodespoti w środkowej części Eubei, oddalonej o około 70 km na północ od Aten - podał Reuters.

Jak pisze agencja EFE, do gaszenia pożarów w tym rejonie wysłano 60 strażaków, którzy są wspomagani z powietrza przez samoloty gaśnicze. W związku z pożarami na wyspie od kilku dni obowiązuje czerwony alert.

Eubea leży na Morzu Egejskim, w regionie Grecja Środkowa, u wschodniego wybrzeża kraju.

W wyniku pożarów w Grecji, które wybuchły pod koniec lipca, śmierć poniosły już 94 osoby. W związku z chaotycznym przebiegiem akcji ratunkowej i ewakuacji podczas pożarów pracę stracił m.in. szef greckiej obrony cywilnej Janis Kapakis i minister ds. porządku publicznego Nikos Toskas.