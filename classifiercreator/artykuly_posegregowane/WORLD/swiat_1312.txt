epa06605708 Syrian Army soldiers assist civilians as hundreds leave rebels-held Eastern Ghouta in the countryside of Damascus, Syria, 15 March 2018. According to Syrian official media reports, the Syrian Arab Army secured the exit of at least 10 thousand civilians from the town of Hamoria in Eastern Ghouta through the newly opened al-Baz corridor. On 19 February 2018 the Syrian government started a military campaign to regain control of rebels-held Eastern Ghouta in Damascus's countryside. Around 1500 civilians were killed according to local reports.  EPA/YOUSSEF BADAWI 
Dostawca: PAP/EPA. PAP/EPA © 2018 / YOUSSEF BADAWI
                                        

            Co najmniej 45 tys. osób uciekło przed walkami w prowincji Dara w południowo-zachodniej Syrii i zmierza w kierunku granicy z Jordanią - poinformowała we wtorek ONZ ostrzegając, że liczba ta może się podwoić.
      
            Od tygodnia Dara, bastion rebeliantów, jest bombardowana przez siły rządowe.

Cytowany przez agencję Reutera rzecznik Biura Narodów Zjednoczonych ds. Koordynacji Pomocy Humanitarnej (OCHA) Jens Laerke sprecyzował, że w wyniku ostatniego ataku z powietrza zginęli i ranni zostali cywile, w tym dzieci, a jeden ze szpitali przestał działać. Rzecznik nie ujawnił dokładnej liczby ofiar.

"W ciągu ostatnich dni bardzo duża liczba cywilów uciekła z powodu przemocy, bombardowań i walk w tym regionie" - powiedziała AFP inna rzeczniczka OCHA Linda Tom.

Przedstawicielka Światowego Programu Żywnościowego (WFP) Bettina Luescher powiedziała na tym samym briefingu prasowym: "Oczekujemy, że liczba przesiedlonych osób może prawie podwoić się wraz ze wzrostem przemocy".

Władze Jordanii ostrzegły w niedzielę, że nie będą już w stanie przyjąć nowej fali syryjskich uchodźców, której można się spodziewać w związku z przygotowywaną przez rząd w Damaszku ofensywą przeciwko rebeliantom w południowej Syrii graniczącej z królestwem.

Według ONZ operacje wojskowe reżimu w Damaszku na południu kraju stwarzają zagrożenie dla 750 tys. syryjskich cywilów.

ONZ zarejestrowała od wybuchu w 2011 roku wojny w Syrii, która kosztowała dotąd ponad 350 tys. zabitych, że w Jordanii schroniło się już ok. 650 tys. syryjskich uchodźców.