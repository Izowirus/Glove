epa06921705 MDC Alliance supporters protest the vote count outside the ZEC Offices in Harare, Zimbabwe, 01 August 2018. The fiercely contested election has seen Emmerson Mnangagwa's ZANU-PF win two thirds of the National Assembly, with preliminary presidential results to be announced today.   PAP/EPA/YESHIEL PANCHIA
                                        

            Jedna osoba została zastrzelona w środę przez wojsko Zimbabwe w centrum Harare po tym, gdy na ulice stolicy wysłano wojsko do stłumienia protestów, które wybuchły w związku z poniedziałkowymi wyborami prezydenckimi i parlamentarnymi - mówią świadkowie.
      
            Nad Harare lata wojskowy śmigłowiec, słychać wystrzały z broni, a ulicami z dużą prędkością przejeżdżają wozy opancerzone - relacjonują świadkowie.

Niektórzy protestujący palili opony i rzucali cegłami w stronę głównej drogi, gdzie zaparkowana była wojskowa ciężarówka. Policja użyła wobec nich armatek wodnych.

Świadek, na którego powołuje się Reuters, powiedział, że na miejsce przybyło co najmniej pięć ciężarówek z wojskowymi.

Z przekazanych w środę przez krajową komisję wyborczą niepełnych jeszcze wyników poniedziałkowych wyborów w Zimbabwe wynika, że większość w parlamencie zdobył rządzący Afrykański Narodowy Związek Zimbabwe - Front Patriotyczny (ZANU-PF). Przywódca opozycyjnego Ruchu na rzecz Zmian Demokratycznych (MDC) Nelson Chamisa oskarżył partię rządzącą o próbę sfałszowania wyborów.