President of the European Council  Donald Tusk gestures to the media after a meeting with British Prime Minister Theresa May in Downing Street in London, Britain, 25 June 2018. The meeting was be on Brexit ahead of European Union Summit later this week.  EPA/WILL OLIVER 
Dostawca: PAP/EPA. PAP/EPA © 2018 / WILL OLIVER
                                        

            Polacy zasługują na niezależne sądownictwo. Ten, kto atakuje lub chce podważyć niezależne sądownictwo w Polsce, szkodzi Polakom – powiedział dziennikarzom w Parlamencie Europejskim w Strasburgu szef Rady Europejskiej Donald Tusk.
      
            Odpowiedział w ten sposób na prośbę o komentarz do informacji, że na mocy obowiązujących przepisów pierwsza prezes Sądu Najwyższego Małgorzata Gersdorf przechodzi w stan spoczynku.

„Jedno jest pewne, Polacy zasługują na niezależne sądownictwo, podobnie jak inne narody w obrębie naszej cywilizacji, bo niezależne sądownictwo sprzyja obywatelom. Może nie zawsze władzy, ale dla obywateli jest to rzecz niezwykle ważna. Jest to czasami jedyna gwarancja ich wolności, ich praw” – oświadczył.

„Dlatego - niezależnie od zdarzeń, których nie chcę komentować, gdyż nie czuję się kompetentny, jeśli chodzi o ocenianie na bieżąco tej sytuacji – moja generalna uwaga będzie zawsze taka sama. Ten, kto wspiera i chroni polskie niezależne sądownictwo, ten pomaga Polakom. Ten, kto atakuje lub chce podważyć niezależne sądownictwo w Polsce, szkodzi Polakom” – powiedział.

Z Strasburga Łukasz Osiński