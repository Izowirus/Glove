Former Catalan leader Carles Puigdemont attends a joint statement to the media after a meeting with Catalan regional president Quim Torra (not seen) in the HolidayInn in Berlin, Germany, 21 June 2018. According to reports, Puigdemont and Torra spoke about current political situation in Catalonia and intention to meet Spanish King.  EPA/MARKUS HEINE 
Dostawca: PAP/EPA. PAP/EPA © 2018 / MARKUS HEINE
                                        

            Hiszpański Sąd Najwyższy podjął w czwartek decyzję o wycofaniu Europejskiego Nakazu Aresztowania byłego premiera Katalonii Carlesa Puigdemonta, co oznacza rezygnację z ekstradycji polityka z Niemiec na podstawie zarzutu o sprzeniewierzenia funduszy państwowych.
      
            Madryt domagał się od Niemiec ekstradycji Puigdemonta na podstawie zarzutów o rebelię i malwersację środków publicznych. 12 lipca wyższy sąd krajowy w Szlezwiku-Holsztynie, na północnym wschodzie Niemiec, uznał jednak za niedopuszczalną ekstradycję Puigdemonta w związku z rebelią, ale za możliwą w związku z lżejszymi zarzutami o sprzeniewierzenie państwowych funduszy.

Prowadzący przeciwko Puigdemontowi sprawę sędzia Pablo Llarena również w czwartek zapowiedział, że Hiszpania nie przekaże jej do Trybunału Sprawiedliwości Unii Europejskiej w Luksemburgu.

Llarena zadecydował też o wycofaniu ENA wobec innych katalońskich polityków, którzy w obawie o aresztowanie wyjechali w ostatnich miesiącach z Hiszpanii.

Puigdemont opuścił potajemnie Hiszpanię pod koniec października, krótko po tym, jak Madryt zdymisjonował jego rząd, zawiesił autonomię Katalonii i ogłosił przedterminowe wybory parlamentarne w tym regionie.