epa06133653 Firefighters work at the site of fire in the Atom two-storeyed shopping center in the Taganskaya square in central Moscow, Russia, 09 August 2017. The fire which spread to an area of 1,500 square meters was extinguished after a few hours.  EPA/YURI KOCHETKOV 
Dostawca: PAP/EPA. PAP/EPA © 2018 / YURI KOCHETKOV
                                        

            Rosyjskie ministerstwo ds. sytuacji nadzwyczajnych poinformowało, że pożar, który wybuchł w środę w dużym centrum handlowym w Moskwie, ugaszono. Z budynku ewakuowano ponad 3 tys. osób. Ze wstępnych ustaleń wynika, że w wyniku pożaru nikt nie ucierpiał.
      
            "Ugaszono ogień na powierzchni 10 m kw. Zapaliła się termoizolacja pod dachem" - powiadomił resort.

Centrum handlowe, w którym wybuchł pożar, mieści się w pobliżu stacji metra Kurskaja. Władze Moskwy zaapelowały do kierowców, by omijali ten rejon.

W marcu w pożarze w centrum handlowo-rozrywkowym w Kemerowie na Syberii Zachodniej zginęły 64 osoby, w tym 41 dzieci. Po pożarze ujawniono liczne naruszenia, nie tylko w systemach zapobiegania zwarciom instalacji elektrycznej i uruchamiania automatycznego gaszenia ognia, ale i w sygnalizacji alarmowej i działaniu wyjść ewakuacyjnych, które były zamknięte. Naruszenia ujawniono też w trybie oddawania budynku do eksploatacji. Okazało się także, że obiekt nie przechodził w ostatnich latach odpowiednich kontroli.

W areszcie znalazło się osiem osób. Gubernator obwodu kemerowskiego Aman Tulejew podał się do dymisji, niemniej później przeszedł na stanowisko przewodniczącego regionalnego zgromadzenia ustawodawczego.

Po pożarze w Kemerowie ministerstwo ds. sytuacji nadzwyczajnych skontrolowało tego rodzaju obiekty w całej Rosji. W kwietniu resort poinformował, że w połowie skontrolowanych obiektów ujawniono naruszenia przepisów bezpieczeństwa przeciwpożarowego.