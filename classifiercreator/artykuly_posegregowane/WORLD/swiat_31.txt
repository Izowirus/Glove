Co najmniej 122 ofiary śmiertelne pochłonęła burza tropikalna Usman, która w sobotę przeszła nad Filipinami - poinformowały w czwartek władze. 28 osób uznano za zaginione. Wcześniej informowano o co najmniej 85 zabitych.
      
            Powodzie i lawiny błotne spowodowane przez Usmana zmusiły do ucieczki ponad 300 tys. ludzi. W prowincji Camarines Sur w regionie Bicol, na południu wyspy Luzon ogłoszono stan klęski żywiołowej.

Są obawy, że ostateczna liczba ofiar okaże się wyższa, ponieważ ratownicy wciąż jeszcze nie dotarli do najbardziej odległych miejscowości.

Na Filipiny dociera co roku 15-20 tajfunów w porze deszczowej, która zwykle rozpoczyna się w maju lub czerwcu i kończy się w listopadzie lub grudniu.