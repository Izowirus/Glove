Liczba osób zaginionych, które mogą znajdować się w gruzach zawalonego mostu w Genui, wynosi od 10 do 20 - poinformowała w czwartek tamtejsza prokuratura. Wstępny bilans to 39 ofiar śmiertelnych i 16 rannych.
      
            Szacunki dotyczące liczby zaginionych przedstawił szef prokuratury w Genui Francesco Cozzi.

Ratownicy dzień i noc przeszukują olbrzymie rumowisko, które pozostało po runięciu we wtorek w południe liczącego prawie 200 metrów środkowego odcinka mostu na autostradzie. Pod gruzami leży wiele zmiażdżonych samochodów.