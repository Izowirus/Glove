epaselect epa06892682 Visitors jostle each other at a pool in Toshimaen amusement park in Tokyo, Japan, 16 July 2018. The Japanese capital recorded a high of 36.3 degrees centigrade at Nerima on 16 July.  In Ibigawa, Gifu Prefecture in central Japan temperatures hit 39.3 degrees, 8.7 degrees higher than usual. According to local media, at least eight people have died and more than 2,000 people were hospitalized due to hot weather in the last three days.  EPA/KIMIMASA MAYAMA 
Dostawca: PAP/EPA. PAP/EPA © 2018 / KIMIMASA MAYAMA
                                        

            Co najmniej 14 osób zmarło w Japonii w ciągu ostatnich trzech dni z powodu upałów z temperaturą dochodzącą do 40 stopni Celsjusza - poinformowały we wtorek japońskie media. W zeszłym tygodniu w wyniku powodzi w Japonii śmierć poniosło ponad 200 osób.
      
            W poniedziałek temperatura wzrosła powyżej 39 stopni Celsjusza na niektórych obszarach śródlądowych i w połączeniu z wysoką wilgotnością stworzyła warunki niebezpieczne dla zdrowia - poinformowała japońska agencja meteorologiczna (JMA).

W długi weekend - od soboty do poniedziałku, kiedy w Japonii przypadał Dzień Morza, od 1995 r. ustanowiony świętem państwowym, zmarło co najmniej 14 osób, w tym 90-letnia kobieta, która została znaleziona nieprzytomna na polu.

Tysiące osób znalazło się w szpitalach w związku ze złymi warunkami pogodowymi.

Najbardziej gorąco było na obszarach bez dostępu do morza takich jak prefektura Gifu, gdzie w poniedziałek temperatura osiągnęła 39,3 stopnia Celsjusza i była to najwyższa temperatura w kraju. W stołecznym Tokio zanotowano tego dnia 34 stopni Celsjusza.

W zachodniej części Japonii, nawiedzonej dopiero co przez powódź, temperatura dochodziła we wtorek do 34,3 Celsjusza, stwarzając niebezpieczne warunki dla wojska i ochotników oczyszczających błoto i gruz po powodzi.

W niedzielę temperatura 35 stopni Celsjusza i powyżej została zanotowana aż w 200 miejscach w kraju - poinformowała JMA, co jest nietypowe w lipcu, ale nie bezprecedensowe. Podobne upały zanotowano w 213 lokalizacjach w lipcu 2014 roku.

W ubiegłym roku 48 osób zmarło w Japonii w wyniku upałów między majem a wrześniem, przy czym 31 zmarło w lipcu.

Japońska agencja meteorologiczna poinformowała, że obecna fala upałów była spowodowana nawarstwianiem się dwóch układów wysokiego ciśnienia w znacznej części Japonii i oczekuje się, że potrwa to jeszcze do końca tygodnia, jeśli nie dłużej.