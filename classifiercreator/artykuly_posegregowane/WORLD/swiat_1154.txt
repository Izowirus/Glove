epa06886018 US President Donald J. Trump speaks during joint news conference with British Prime Minister Theresa May (not seen) after their bilateral meeting at Chequers in Aylesbury, Britain, 13 July 2018. US President Trump is on a three-day working visit to the United Kingdom, first trip to the country as US president. EPA/CHRIS RATCLIFFE / POOL  Archiwum PAP/EPA/CHRIS RATCLIFFE
                                        

            "Wiele lat głupoty USA" spowodowało, że relacje Stanów Zjednoczonych z Rosją "nigdy nie były gorsze" - ocenił w poniedziałek amerykański prezydent Donald Trump. Wczesnym popołudniem w Helsinkach mają odbyć się jego rozmowy z przywódcą Rosji Władimirem Putinem.
      
            "Z powodu wielu lat lekkomyślności i głupoty USA nasze relacje z Rosją NIGDY nie były gorsze (...)" - napisał na Twitterze amerykański prezydent.

We wcześniejszym wpisie Trump ocenił, że zakończony w czwartek szczyt NATO był "świetny" i zapewnił, że Sojusz jest "teraz silny i bogaty".

Na wczesne godziny popołudniowe w Helsinkach zaplanowane są rozmowy między prezydentami USA i Rosji. Zapowiadając szczyt w stolicy Finlandii Biały Dom wskazał, że przywódcy omówią relacje pomiędzy USA i Rosją i kwestie dotyczące bezpieczeństwa. Strona rosyjska zapowiadała, że tematem rozmów Putina z Trumpem będą relacje obu krajów i główne problemy międzynarodowe.