epa06985439  Demonstrators hold up lit mobile phones at the stadium of Chemnitz FC soccer club in Chemnitz, Germany, 30 August 2018. The Premier of Saxony invited citizens to a so called 'Saxony Talk' dialogue at the stadium. The right-wing organization 'Pro Chemnitz' called for a demonstration after a 35-year-old man reportedly was stabbed and died shortly after what police described as a 'scuffle between members of different nationalities' at a city festival in the East German city Chemnitz.  EPA/FRANZ FISCHER 
Dostawca: PAP/EPA. PAP/EPA © 2018 / FRANZ FISCHER
                                        

            W obecności znacznych sił policyjnych około 8 tys. ludzi uczestniczyło w sobotę w Chemnitz w niemieckiej Saksonii w demonstracjach, z których jedna skierowana była przeciwko rządowej polityce imigracyjnej, a druga zgromadziła oponentów skrajnej prawicy.
      
            W Chemnitz utrzymuje się znaczne napięcie wywołane zabójstwem 35-letniego obywatela Niemiec, który zginął 26 sierpnia od zadanych mu podczas bójki ciosów nożem. Jako podejrzanych o ten czyn zatrzymano 23-letniego Syryjczyka i 22-letniego Irakijczyka. Ten ostatni miał być w maju 2016 roku wydalony do Bułgarii, ale sankcjonująca to decyzja sądu administracyjnego w Chemnitz nie
została wykonana i po sześciu miesiącach straciła ważność. Ofiara zabójstwa to syn Kubańczyka, z zawodu stolarz.

Od poniedziałku, kiedy to w centrum miasta pojawiło się 6 tys. demonstrantów o prawicowych sympatiach i 1,5 tys. ich politycznych przeciwników, uliczne marsze w Chemnitz nie ustają. By nie dopuścić do walk między obu grupami, lokalna policja została poważnie wzmocniona siłami z innych landów.

Według władz, w marszu zorganizowanym w sobotę przez reprezentowaną w Bundestagu antyimigracyjną partię Alternatywa dla Niemiec (AfD) i antyislamski ruch Pegida wzięło udział około 3,5 tys. ludzi. Przyłączyli się do nich demonstranci z prawicowo-populistycznego ruchu obywatelskiego Pro Chemnitz.

Cytowane przez agencję dpa informacje mówią o około 3,5 tys. ludzi, którzy w tym samym czasie uczestniczyli na miejskim parkingu w wiecu na rzecz pokoju i zwalczania wrogości wobec cudzoziemców. Policja podała, że udaremniła podejmowane przez kontrdemonstrantów próby przedostania się na trasę marszu. Na razie brak doniesień, by ktokolwiek został ranny bądź aresztowany.