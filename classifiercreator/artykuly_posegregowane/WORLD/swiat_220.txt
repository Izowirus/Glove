Papież Franciszek pojedzie w lutym do Abu Zabi w Zjednoczonych Emiratach Arabskich na Międzynarodowe Spotkanie Międzyreligijne na temat "Braterstwa Międzyludzkiego" - poinformował w czwartek rzecznik Stolicy Apostolskiej Greg Burke.
      
            "Przyjmując zaproszenie Jego Wysokości Szejka Muhammada ibn Zajeda an-Nahajana, Następcy Tronu Abu Zabi, Jego Świątobliwość Papież Franciszek odwiedzi Abu Zabi (...) w dniach 3-5 lutego, by wziąć udział w Międzynarodowym Międzyreligijnym Spotkaniu na temat +Braterstwa Międzyludzkiego+" - oświadczył Burke.

Dodał, że wizyta jest jednocześnie odpowiedzią na zaproszenie Kościoła katolickiego w Zjednoczonych Emiratach Arabskich.