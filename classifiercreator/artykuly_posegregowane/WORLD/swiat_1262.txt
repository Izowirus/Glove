Indyjska policja poinformowała w niedzielę, że w domu na przedmieściach stolicy kraju, Delhi, znaleziono 11 ciał. 10 ofiar wisiało u sufitu i miało zawiązane oczy, a 11. ofiara, 70-letnia kobieta leżała na podłodze.
      
            Przedstawiciel policji powiedział, że wszyscy byli członkami jednej rodziny i mieszkali razem. Ciała przewieziono do zakładu medycyny sądowej w celu dokonania autopsji.

Policja bada, czy doszło do zabójstwa, czy było to zbiorowe samobójstwo. Poinformowała też, że w ciałach siedmiu kobiet i czterech mężczyzn nie znaleziono pocisków z broni palnej. Nie znaleziono też żadnych notatek sugerujących samobójstwo.