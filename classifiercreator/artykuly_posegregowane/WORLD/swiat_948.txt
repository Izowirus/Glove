epa05647610 Ukrainian ex-president Viktor Yanukovych speaks during a news conference after a video link with a Ukrainian district court in Kiev at a trial session, Rostov-on-Don, Russia 25 November 2016. Svyatoshinsky District Court of Kyiv holds a hearing in the case of the Maidan events, with question as a witness to Ukrainian ex-president Viktor Yanukovych in the case of five former Berkut riot police officers, who are accused of murdering the Maidan activists in February 2014. Viktor Yanukovych testifies from the Rostov regional court in Russia via video conference. EPA/ALEXANDER BLOTNITSKY Dostawca: PAP/EPA. Archiwum PAP/EPA © 2018 / ALEXANDER BLOTNITSKY
                                        

            Ukraińscy prokuratorzy zażądali 15 lat więzienia dla ukrywającego się w Rosji b. prezydenta Ukrainy Wiktora Janukowycza, który sądzony jest w swoim kraju za zdradę stanu. W czwartek w Kijowie zakończyło się odczytywanie mów oskarżycielskich w jego procesie.
      
            „Gwarant konstytucji, Wiktor Fedorowycz Janukowycz, zdradził własny naród. Jak ostatni tchórz porzucił kraj i uciekł w objęcia agresora (...)” - przemawiali prokuratorzy.

Jako oskarżyciel występuje Główna Prokuratura Wojskowa Ukrainy. Reprezentują ją prokuratorzy Rusłan Krawczenko i Maksym Krym.

„Okaleczone życia, rozłączone rodziny, porzucone domy - taka jest cena zdrady, której dopuścił się jeden człowiek” - mówili.

Sąd rejonowy dzielnicy Obołoń, przed którym toczy się proces, ogłosił przerwę do 13 września. Do tego czasu swoją mowę mają przygotować obrońcy b. prezydenta.

Janukowycz sądzony jest zaocznie. Prokuratorzy przypomnieli m.in., że w marcu 2014 roku, po swojej ucieczce z kraju, zwrócił się do prezydenta Rosji Władimira Putina z listem, w którym prosił go o wykorzystanie rosyjskiej armii na terytorium Ukrainy.

Proces Janukowycza jest wynikiem wydarzeń na kijowskim Majdanie Niepodległości z przełomu 2013 i 2014 roku. 21 listopada 2013 roku, gdy ówczesne władze Ukrainy ogłosiły, że odkładają podpisanie umowy stowarzyszeniowej z UE, rozpoczęły się tam protesty zwolenników integracji europejskiej.

W wyniku brutalnych działań sił bezpieczeństwa przeciwko demonstrantom pokojowe początkowo wiece przekształciły się w demonstracje przeciwko ekipie Janukowycza. W walkach ulicznych zginęło ponad 100 osób. W następstwie protestów w lutym 2014 roku Janukowycz zbiegł do Rosji, gdzie przebywa do dziś.

Z Kijowa Jarosław Junko