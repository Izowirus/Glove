epa06696977 South Korean President Moon Jae-in (R) sees off North Korean leader Kim Jong-un as Kim returns to the North from the Peace House on the Joint Security Area (JSA) on the Demilitarized Zone (DMZ) in the border village of Panmunjom in Paju, South Korea, 27 April 2018. South Korean President Moon Jae-in and North Korean leader Kim Jong-un were meeting at the Peace House in Panmunjom for an inter-Korean summit. The event marks the first time a North Korean leader has crossed the border into South Korea sine the end of hostilities during the Korean War.  EPA/KOREA SUMMIT PRESS / POOL 
Dostawca: PAP/EPA. Archiwum PAP/EPA © 2018 / KOREA SUMMIT PRESS / POOL
                                        

            Korea Płn. i Korea Płd. porozumiały się w sprawie organizacji szczytu, w którym wezmą udział przywódcy obu krajów. Szczyt odbędzie się w dniach 18-20 września w Pjongjangu - poinformował w czwartek Reuters powołując się na wysokiego rangą urzędnika południowokoreańskiego.
      
            Tematem szczytu jest przedyskutowanie "praktycznych środków" mających na celu przeprowadzenie denuklearyzacji na Półwyspie Koreańskim - wyjaśnił urzędnik.

Przywódca Korei Północnej Kim Dzong Un "ponownie potwierdził swoją determinację w przeprowadzeniu całkowitej denuklearyzacji" Półwyspu Koreańskiego i wyraził chęć bliskiej współpracy z Koreą Południową i Stanami Zjednoczonymi w tym zakresie - powiedział dzień po spotkaniu z Kim Dzong Unem w Pjongjangu szef Państwowej Rady Bezpieczeństwa Korei Płd. Czung Uj Jong.

Specjalny wysłannik prezydenta Korei Południowej Mun Dze Ina spotkał się w środę w Pjongjangu z przywódcą Korei Północnej Kim Dzong Unem w celu ustalenia harmonogramu i programu trzeciego w tym roku międzykoreańskiego szczytu.

Wcześniej w tym roku Mun i Kim spotkali się dwukrotnie – w kwietniu i maju – w miejscowości Panmundżom na granicy pomiędzy dwoma krajami. Na kwietniowym szczycie obaj przywódcy zobowiązali się do starań o poprawę dwustronnych stosunków, zakończenie trwającej od dekad wrogości i podpisanie układu pokojowego kończącego wojnę z lat 1950-1953.

We wtorek Mun rozmawiał o planowanej podróży Czunga przez telefon z prezydentem USA Donaldem Trumpem. Obaj przywódcy wymienili "szczere opinie" na temat sytuacji na Półwyspie Koreańskim, w tym na temat negocjacji nuklearnych pomiędzy USA a Koreą Północną, i zgodzili się "kontynuować bliskie konsultacje i współpracę na wielu poziomach" – informowała kancelaria Muna.

Od historycznego szczytu Kima z Trumpem w czerwcu w Singapurze obie strony prowadzą negocjacje nuklearne, ale według ekspertów nie przynoszą one zadowalających efektów. Trump odwołał niedawno planowaną podróż sekretarza stanu Mike’a Pompeo do Pjongjangu, gdyż – jak stwierdził - "nie robimy wystarczających postępów, jeśli chodzi o denuklearyzację Półwyspu Koreańskiego".