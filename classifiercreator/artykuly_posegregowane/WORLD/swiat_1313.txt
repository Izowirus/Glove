epa06841035 German Chancellor Angela Merkel during a joint press conference with Prime Minister of Spain Pedro Sanchez, at the Chancellery in Berlin, Germany, 26 June 2018. German Chancellor Angela Merkel and Prime Minister of Spain met for bilateral talks prior to the European Council on 28 and 29 June 2018 in which Merkel will try to convince other European leaders of a new regulation for dealing with refugees.  EPA/CLEMENS BILAN 
Dostawca: PAP/EPA. PAP/EPA © 2018 / CLEMENS BILAN
                                        

            Problem migracji nie zostanie rozwiązany podczas zaczynającego się w czwartek szczytu UE - powiedziała we wtorek kanclerz Niemiec Angela Merkel po spotkaniu w Berlinie z hiszpańskim premierem Pedro Sanchezem.
      
            Według kanclerz potrzebne jest więcej czasu na negocjacje w sprawie dwóch z siedmiu dyrektyw dotyczących prawa azylowego. Szefowa niemieckiego rządu dodała jednak, że będzie kontynuowała rozmowy w sprawie dwustronnych porozumień.

Sanchez podkreślił natomiast, że jedyną odpowiedzią na migrację jest wspólne europejskie podejście, a państwa Wspólnoty muszą "podzielić się jej ciężarem". Nowy szef hiszpańskiego rządu zapewnił również o swoim wsparciu dla niemieckiej kanclerz podczas szczytu UE.

W Niemczech siostrzana partia kierowanej przez Merkel CDU, działająca tylko w Bawarii CSU domaga się jednostronnego zaostrzenia polityki azylowej, żądając zakazu wjazdu dla imigrantów, którzy złożyli już wniosek o azyl w innym kraju UE lub nie posiadają dokumentów. CDU dopuszcza takie rozwiązanie tylko w porozumieniu z innymi krajami UE.

Szef CSU i zarazem minister spraw wewnętrznych Niemiec Horst Seehofer zagroził, że rozkaże policji zawracanie migrantów na granicy, jeśli kanclerz nie zdoła wypracować w ramach UE szerokiego porozumienia w celu bardziej równomiernego rozdzielania migrantów między kraje unijne. CSU ma 1 lipca ocenić rezultaty ewentualnego porozumienia w sprawie migracji.

Jak podała agencja dpa, na wtorkowy wieczór zaplanowane jest spotkanie Merkel i Seehofera. Uczestniczyć w nim będą również szefowa SPD Andrea Nahles oraz szef grupy krajowej CSU Alexander Dobrindt. Chadeckie partie CDU i CSU oraz socjaldemokratyczna SPD tworzą koalicję rządową w Niemczech.