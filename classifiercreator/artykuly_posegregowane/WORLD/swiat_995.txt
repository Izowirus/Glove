epa06939658 A structure is submerged in flood water following heavy rain in Kochi, Kerala state, India, 09 August 2018 (issued 10 August 2018). According to reports, the Indian state of Kerala has been hit by heavy rains, causing floods and killing at least 20 people. Indian Meteorological Department (IMD) has predicted heavy rain to continue on the 10 August.  EPA/PRAKASH ELAMAKKARA 
Dostawca: PAP/EPA. PAP/EPA © 2018 / PRAKASH ELAMAKKARA
                                        

            Do 26 wzrosła liczba ofiar śmiertelnych lawiny błotnej i powodzi spowodowanych obfitymi deszczami monsunowymi w stanie Kerala na południu Indii - podały lokalne władze. Zawaliło się wiele domów, 15 tys. ludzi schroniło się w zorganizowanych obozach.
      
            Lawina odcięła drogi i zatopiła kilka wiosek. Wiele regionów zostało też podtopionych po otworzeniu przez władze licznych zapór wodnych; krok ten miał zapobiec możliwemu niekontrolowanemu wyciekowi wody, co mogłoby być tragiczne w skutkach.

W akcji ratunkowej bierze udział prawie 200 żołnierzy.

Według danych indyjskich służb meteorologicznych w tym roku w stanie Kerala dotychczas "spadło o 17 proc. więcej deszczu" niż w analogicznym okresie roku ubiegłego.

Dwa tygodnie temu w wyniku powodzi w stanie Uttar Pradeś zginęło 58 osób. Każdego roku w powodziach spowodowanych deszczami monsunowymi w Indiach ginie kilkaset osób. Pora monsunowa trwa w tym kraju od czerwca do września.