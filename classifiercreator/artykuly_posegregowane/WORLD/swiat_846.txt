epa06982155 US President Donald J. Trump attends a meeting on a grant for support program for drug-free communities, in the Roosevelt Room of the White House in Washington, DC, USA, 29 August 2018. During the meeting Trump discussed trade with Mexico and Canada in addition to international security issues with North Korea. Trump also discussed his opinions of Google and allegations that the search engine buries conservative views.  EPA/MICHAEL REYNOLDS 
Dostawca: PAP/EPA. PAP/EPA © 2018 / MICHAEL REYNOLDS
                                        

            Większość Amerykanów - aż 60 procent - więcej niż kiedykolwiek od objęcia przez Donalda Trumpa urzędu prezydenta - negatywnie ocenia jego rządy - wykazał sondaż telewizji ABC i dziennika "The Washington Post". Przeciwnego zdania jest 36 procent Amerykanów.
      
            Jeszcze cztery miesiące temu dezaprobatę wobec prezydenta Donalda Trumpa i sposobu sprawowania przez niego władzy wyraziło 56 proc. badanych, a pozytywną opinię o prezydencie - 40 proc.

W ostatnim sondażu, którego wyniki zostały opublikowane w piątek, większość badanych - aż 63 procent - uznało za słuszne nieustanie krytykowane przez Trumpa jako "polowanie na czarownice" dochodzenie specjalnego prokuratora Roberta Muellera powołanego do zbadania wszystkich wątków związanych z zarzutami o mieszanie się Rosji w amerykańskie wybory prezydenckie 2016 roku.

Większość badanych także nie chce odwołania Jeffa Sessionsa, obecnie ostro krytykowanego przez prezydenta Trumpa, ze stanowiska ministra sprawiedliwości i prokuratora generalnego.

Jednak Amerykanie są prawie równo podzieleni w odpowiedzi na pytanie, czy przeciw Donaldowi Trumpowi powinno być wszczęte postępowanie Kongresu USA zwane impeachmentem, grożące odwołaniem go z urzędu prezydenta.

Za rozpoczęciem takiego procesu wobec Donalda Trumpa opowiedziało się 49 proc. badanych w sondażu telewizji ABC i dziennika "The Washington Post", odmiennego zdania było 46 proc. badanych.

Na pocieszenie dla prezydenta Trumpa, najbardziej niepopularnego prezydenta w powojennej historii Stanów Zjednoczonych, badania przeprowadzone na zlecenie telewizji ABC i dziennika "The Washington Post", podobnie jak inne badania tego typu przeprowadzone ostatnio, wykazały niewzruszone poparcie Republikanów dla obecnego prezydenta.

Zadowolonych z rządów prezydenta Trumpa jest aż 78 procent członków Partii Republikańskiej. Tymczasem niezadowolonych z Trumpa i stylu sprawowania przez niego władzy jest 93 proc. członków Partii Demokratycznej i 59 proc. Amerykanów, którzy nie są formalnie związani z żadną dwóch głównych amerykańskich partii politycznych.

Sondaż telewizji ABC i stołecznego dziennika został przeprowadzany od 26 sierpnia, do 29 sierpnia, w wyjątkowo złym dla Trumpa okresie, w którym Michael Cohen, zausznik prezydenta i jego adwokat, przyznał się do oszustw finansowych i do płacenia za milczenie kobietom, które miały stosunki seksualne z Trumpem, a Paul Manafort, były szef kampanii wyborczej Trumpa, został uznany winnym przestępstw podatkowych i oszustw bankowych. Dodatkowo w tych dniach prezydent Trumpa był powszechnie krytykowany za swojej nietaktowne zachowanie po śmierci swojego częstego krytyka senatora Johna McCaina, który zmarł w ubiegłą sobotę.

Badania przeprowadzone wśród 1003 uprawnionych do głosowania Amerykanów, charakteryzują się błędem procentowym wynoszącym 3,5 pkt.

Z Waszyngtonu Tadeusz Zachurski