epa05839240 A general view of parts of a bridge that collapsed and fell onto the A14 motorway near the central Italian city of Ancona, 09 March 2017, killing at least two people and injuring two others. The people killed were in the only car that was just under the bridge when it collapsed, according to an initial reconstruction. The Italian highway company Autostrade per l'Italia said that the bridge was a temporary structure to support an overpass that had been closed to traffic. The collapse took place amid work to broaden the highway between the South Ancona and Loreto exits to three lanes.  EPA/CRISTIAN BALLARINI 
Dostawca: PAP/EPA. PAP/EPA © 2018 / CRISTIAN BALLARINI
                                        

            Dwa dni po katastrofie mostu w Genui narasta konflikt między rządem Włoch a spółką zarządzającą siecią autostrad, Autostrade per l'Italia. Jej większościowym udziałowcem jest rodzina Benettonów. Ministrowie zarzucają firmie "haniebne" postępowanie.
      
            W katastrofie zginęło 39 osób, a 16 zostało rannych. Zaginionych jest od 10 do 20 ludzi.

Szef włoskiego MSW Matteo Salvini oraz minister rozwoju gospodarczego, pracy i polityki społecznej Luigi Di Maio, a także minister infrastruktury i transportu Danilo Toninelli obarczają firmę odpowiedzialnością za tragedię, ponieważ - jak twierdzą - doprowadziła do zaniedbań i nie inwestowała wystarczającej części swych miliardowych zysków w bezpieczeństwo i konserwację.

Rząd zapowiedział wszczęcie procedury, zmierzającej do odebrania tej spółce z grupy Atlantia wygasającej w 2024 roku koncesji oraz nałożenia kary w wysokości do 150 mln euro.

Również premier Giuseppe Conte potwierdził zamiar odebrania firmie koncesji. Po wizycie w miejscu katastrofy zaznaczył zarazem: "Nie możemy czekać do zakończenia postępowania karnego, mamy obowiązek zapewnić obywatelom bezpieczne podróżowanie".

Firma odpowiada zaś, że postępowała poprawnie i zlecała regularne kontrole mostu, które zawsze potwierdzały jego dobry stan. "Udowodnimy to" - zapowiedziało kierownictwo spółki zatrudniającej ponad 5 tys. osób.

W osobnej nocie holding rodziny Benettonów zapewnił, że zrobi wszystko, co w jego mocy, by doprowadzić do ustalenia prawdy oraz by poniesiono odpowiedzialność za to, co się stało.

Media i analitycy zwracają zaś uwagę, że zgodnie z przepisami cofnięcie koncesji oznacza konieczność wypłaty firmie odszkodowania w wysokości około 20 mld euro.

W czwartek przedstawiciele rządu ponownie ostro skrytykowali firmę.

Wicepremier Salvini, odnosząc się na Twitterze do kwestii ewentualnego odszkodowania, zarzucił zarządcy autostrad, że w obliczu śmierci ludzi "mówi o pieniądzach i interesach, prosząc Włochów o następne miliony w przypadku cofnięcia koncesji". Dodał, że spółka "nie ma serca" i powinna przeprosić.

Wicepremier Di Maio ocenił, że "haniebną" postawą jest oczekiwanie na odszkodowanie za cofnięcie koncesji oraz "myślenie o zyskach i notowaniach akcji".

Dodał: "nie mam ochoty spotykać się z kierownictwem firmy rodziny Benettonów, która jest właścicielem Atlantii, czyli spółki Autostrade per l'Italia".

Di Maio zaznaczył: "Karę w wysokości 20 mld euro należy zapłacić, kiedy rwie się kontrakt na strzępy bez uzasadnienia". "W tym przypadku nie wszczęliśmy procedury w sposób nieuzasadniony" - podkreślił.

Ponadto wicepremier zarzucił firmie Benetton, że "finansowała kampanie wyborcze wszystkich partii w przeszłości, także partii poprzedniego rządu". Na ten zarzut odpowiedział były premier Matteo Renzi, który zarzucił liderowi Ruchu Pięciu Gwiazd, że jest "kłamcą".

"Jeśli mówi to z powodów politycznych, jest szakalem" - dodał Renzi. Zapewnił: "Mój rząd nie wziął ani centa od tych panów; nie opłacali oni mojej kampanii wyborczej ani kampanii Partii Demokratycznej".

W kolejnym komunikacie firma Autostrade per l'Italia zapewniła, że współpracuje z instytucjami, by wyjaśnić przyczyny katastrofy.

Salvini oświadczył: "Oczekuję, że już od dzisiaj firma zawiesi pobieranie opłat za przejazd. Gdybym był tam szefem, podjąłbym taką decyzję minutę po tragedii". Następnie w trakcie wizyty w Genui dodał: "Kieruję apel do firmy Autostrade per l'Italia o dobre serce: niech zrobi konkretny, namacalny, natychmiastowy gest, także finansowy wobec rodzin ofiar".

"Skoro rząd wczoraj przyznał 5 mln euro, ja na ich miejscu wyłożyłbym na stół 500 mln" - powiedział szef MSW.

Z Rzymu Sylwia Wysocka