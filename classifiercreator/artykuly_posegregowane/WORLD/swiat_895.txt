epa06939860 A woman carries her belongings as she walks on her collapsed house at a village in Bangsal, northern Lombok, West Nusa Tenggara, Indonesia, 10 August 2018. According to media reports, a 7.0 magnitude quake hit Indonesia's island of Lombok on 05 August, killing at least 159 people. Additional media reports state that on 09 August 2018, Lombok was hit by a strong tremor which the United States Geological Survey (USGS) said had a magnitude of 5.9, and caused structural damage. EPA/ADI WEDA Dostawca: PAP/EPA. Archiwum PAP/EPA © 2018 / ADI WEDA
                                        

            W trzęsieniach ziemi, które w ostatnich tygodniach nawiedziły indonezyjską wyspę Lombok, zginęło w sumie 555 osób, a około 1500 zostało rannych - poinformowały w piątek władze Indonezji.
      
            29 lipca i 5 sierpnia Lombok nawiedziły silne trzęsienia ziemi o magnitudzie 6,4 i 6,9, po których następowały wstrząsy wtórne. 19 sierpnia na wyspie był kolejny wstrząs sejsmiczny o magnitudzie 6,9.

555 osób, które zginęły w rezultacie tych kataklizmów to według władz prawie ostateczna liczba ofiar. Większość z nich zginęło na północy wyspy, gdzie znajdowały się epicentra większości wstrząsów. AFP podkreśla, że najatrakcyjniejszymi dla turystów rejonami wyspy są tereny zachodnie i południowe.

Duża część ofiar zginęła w wyniku zawalenia się domów. W sumie zniszczone zostały dziesiątki tysięcy domów mieszkalnych, meczetów i innych budynków. W sumie po trzęsieniach ziemi bez dachu nad głową jest obecnie 390 tys. osób.

Według władz w Dżakarcie koszt naprawy zniszczeń wyniesie ponad 415 mln euro.

Indonezja, będąca największym archipelagiem na świecie, położona jest w tzw. pacyficznym pierścieniu ognia, charakteryzującym się dużą aktywnością sejsmiczną.