epa06854857 Afghan rescuers shift a body of a victim from the the scene of a suicide bomb attack, in Jalalabad, Afghanistan, 01 July 2018. At least 12 people were killed and 20 were injured in a suicide bomb attack in Jalalabad. Afghan President Ashraf Ghani is currently in Jalalabad to meet officials and people from different walk of life, where he confirmed the government's readiness to negotiate with the radical Taliban movement.  EPA/GHULAMULLAH HABIBI 
Dostawca: PAP/EPA. PAP/EPA © 2018 / GHULAMULLAH HABIBI
                                        

            Do 19 wzrosła liczba ofiar śmiertelnych niedzielnego samobójczego zamachu w centrum Dżalalabadu na wschodzie Afganistanu - przekazały źródła medyczne w tym mieście; wcześniej informowano o 12 zabitych. Zamach wymierzony był w sikhów i wyznawców hinduizmu.
      
            Do eksplozji doszło kilka godzin po otwarciu przez prezydenta Afganistanu Aszrafa Ghaniego szpitala w Dżalalabadzie, stolicy prowincji Nangarhar.

Komendant policji w Nangarharze Gulam Sanaji Stanekzai powiedział, że celem zamachu był samochód, którym jechali mający spotkać się z prezydentem sikhowie. 17 spośród 19 zabitych to sikhowie i hindusi. Dwudziestu rannych przewieziono do szpitala.

Przedstawiciele tych mniejszości w Afganistanie często padają ofiarą ataków i dyskryminacji ze strony islamskich ekstremistów - zauważa Associated Press. W latach 90., za rządów talibów, sikhowie i wyznawcy hinduizmu musieli nosić żółte opaski na ramieniu. W ostatnich latach wielu z nich uciekło z Afganistanu do Indii.

Na razie nikt nie przyznał się do niedzielnego zamachu. Część prowincji Nangarhar jest bastionem ugrupowania dżihadystycznego Państwo Islamskie(IS), lecz aktywni tam są też talibowie.

W sobotę prezydent Ghani zarządził koniec zawieszenia broni z talibami i rozkazał wszczęcie przeciwko nim operacji militarnych w całym kraju. Szef państwa ogłosił jednostronnie rozejm z okazji święta Eid al-Fitr, kończącego w połowie czerwca ramadan. Talibowie przestrzegali zawieszenia broni przez trzy dni.