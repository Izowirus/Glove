epa06927931 Wreckage of a passenger bus that collided head on with a truck, near Kohat, Pakistan, 04 August 2018. At least 20 passengers were killed and more than a dozen injured in the incident. Reportedly, Pakistan has one of the highest traffic accident rates in the world owing to poor infrastructure and ill-maintained and overcrowded vehicles.  EPA/BASIT GILANI 
Dostawca: PAP/EPA. PAP/EPA © 2018 / BASIT GILANI
                                        

            Co najmniej 18 osób zginęło, a 25 zostało rannych w zderzeniu autobusu z ciężarówką w sobotę na północnym zachodzie Pakistanu - podała w niedzielę lokalna policja.
      
            Jadący z Karaczi autobus z 48 osobami na pokładzie w pobliżu miasta Kohat zderzył się czołowo z cysterną pełną benzyny - sprecyzowała policja.

"18 osób, w tym cztery kobiety, zginęło a 25 zostało rannych. Osiem osób jest poważnie rannych" - powiedział przedstawiciel lokalnej policji Ijaz Chan.

Policja bada okoliczności wypadku. Podano, że cysterna nie zapaliła się i nie doszło do jej wybuchu.

W Pakistanie często dochodzi do wypadków drogowych z powodu złego stanu dróg i pojazdów oraz lekkomyślności kierowców.