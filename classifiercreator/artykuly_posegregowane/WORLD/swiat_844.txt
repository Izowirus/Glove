epa06987857 US President Donald J. Trump walks outside the West Wing to depart the South Lawn of the White House by Marine One, in Washington, DC, USA, 31 August 2018. Trump travels to North Carolina to hold a signing event on retirement security.  EPA/MICHAEL REYNOLDS 
Dostawca: PAP/EPA. PAP/EPA © 2018 / MICHAEL REYNOLDS
                                        

            Prezydent USA Donald Trump oświadczył w sobotę, że nie ma potrzeby włączania Kanady do zmodyfikowanego Północnoamerykańskiego Układu o Wolnym Handlu (NAFTA) i ostrzegł Kongres, by nie mieszał się do negocjacji na ten temat.
      
            "Nie ma żadnej politycznej potrzeby, by Kanada uczestniczyła w nowym porozumieniu w sprawie NAFTA. Jeśli nie osiągniemy uczciwego dla USA rozwiązania po dziesięcioleciach nadużyć, Kanada będzie pominięta" - napisał Trump na Twitterze.

"Kongres nie powinien ingerować w te negocjacje albo po prostu całkowicie wypowiem NAFTA i będzie to dla nas korzystniejsze" - dodał.

Trump zawiadomił w piątek Kongres o swym zamiarze podpisania dwustronnej umowy handlowej z Meksykiem, który jest trzecim sygnatariuszem NAFTA. Wcześniej tego samego dnia zawieszono do środy prowadzone z Kanadą rozmowy na temat zmian w północnoamerykańskim układzie. O osiągnięciu porozumienia z Meksykiem Trump poinformował w poniedziałek.

Kongresmeni ostrzegli w piątek, że mogą się przeciwstawić zatwierdzeniu umowy z Meksykiem jeśli nie obejmie ona również Kanady.

Trump zagroził w poniedziałek nałożeniem cła na sprowadzane z Kanady samochody, jeśli nie przyłączy się ona do rozmów na temat zmian w NAFTA. W sobotnich wpisach na Twitterze potwierdził swój negatywny stosunek do tego układu, który według niego powoduje w USA zamieranie przemysłu wytwórczego i likwidowanie miejsc pracy.