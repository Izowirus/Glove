24 osoby zostały ranne, w tym jedna ciężko, na stacji metra w Rzymie, gdzie zawaliły się schody ruchome. Prawie wszyscy ranni to rosyjscy kibice, przybyli do Wiecznego Miasta na mecz drużyny CSKA Moskwa z klubem AS Roma w ramach Ligi Mistrzów.
      
            Do wypadku doszło na stacji Repubblica w centrum Wiecznego Miasta.

Jeden z mężczyzn ma amputowaną stopę.

Przyczyny wypadku nie są jasne. Niektórzy świadkowie twierdzą, że kibice tańczyli na schodach, które następnie runęły. Jadące nimi osoby zostały wciągnięte do środka.

Na stacji wybuchła panika.

Strażacy dłuższą chwilę wyciągali rannych spod częściowo zawalonej konstrukcji.

Wszczęto śledztwo, by wyjaśnić okoliczności wypadku.