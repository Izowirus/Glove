epa06921530 United Nations honor guards carry a coffin containing the remains of a US soldier who was killed in the Korean War during a repatriation ceremony at Osan Air Base in Pyeongtaek, South Korea, 01 August 2018. North Korea returned the remains of some US soldiers who died during the 1950-53 Korean War on last week, following through on a promise North Korean Leader Kim Jong-un made to US President Donald Trump when the leaders met in Singapore on 12 June.  EPA/CHUNG SUNG-JUN / POOL 
Dostawca: PAP/EPA. PAP/EPA © 2018 / CHUNG SUNG-JUN / POOL
                                        

            W bazie lotniczej i morskiej Pearl Harbor-Hickam na Hawajach odbyła się w środę uroczystość powitania przekazanych przez Koreę Płn. 55 pojemników mających zawierać szczątki żołnierzy USA poległych w wojnie koreańskiej w latach 1950-53.
      
            W uroczystości uczestniczył wiceprezydent Mike Pence, którego ojciec walczył w wojnie koreańskiej.

Pence podziękował Korei Północnej za przekazanie szczątków i podkreślił, że jest to dowód sukcesu historycznego spotkania szczycie prezydenta Donalda Trumpa z przywódcą Korei Pólnocnej Kim Dzong Unem w czerwcu br. Kim zgodził się wówczas przekazać szczątki poległych żołnierzy USA stronie amerykańskiej.

"Wiem, że prezydent Trump jest wdzięczny za to, że przewodniczący Kim dotrzymał słowa. Widzimy dzisiaj wymierny postęp w naszych wysiłkach zmierzających do osiągnięcia pokoju na Półwyspie Koreańskim" - powiedział Pence.

Reuter przypomniał, że krytycy szczytu podkreślają, iż - jak dotychczas - nie spowodował on obiecanych przez Pjongjang posunięć na rzecz denuklearyzacji.

Strona amerykańska musi teraz dokonać identyfikacji przekazanych szczątków aby ustalić czy rzeczywiście należą one do poległych żołnierzy.

W wojnie koreańskiej zaginęło bez wieści ponad 7700 żołnierzy USA, w tym ok. 5300 na terenach obecnej Korei Północnej. Identyfikacja może potrwać - jak podkreślają eksperci - nawet kilka lat.

Pojemniki ze szczątkami przewieziono samolotem wojskowym z bazy lotniczej Osan w Korei Południowej, gdzie dokonano wstępnych oględzin. Pence oświadczył, że ufa iż zawierają one szczątki poległych żołnierzy USA.

W wojnie koreańskiej uczestniczyły również, pod flagą ONZ, wojska innych krajów, w tym Wielkiej Brytanii, Australii i Kanady. Każdy z tych krajów także stracił w niewyjaśnionych okolicznościach wielu żołnierzy.