epa06814777 The flags of Greece (L) and the Former Yugoslav Republic of Macedonian (R) stand at the shores of Lake Prespes near Otesevo, the Former Yugoslav Republic of Macedonia (FYROM), 17 Junie 2018. Prime Ministers from Greece and Macedonia meet in the Prespes lake district, that borders both countries, to sign an agreement aimed at ending a decades-long dispute between their countries. The agreement shall lead to the renaming of Greece's northern neighbour, as well as its EU and NATO entry.  Archiwum EPA/Nake Batev
                                        

            Macedoński parlament ponownie ratyfikował w czwartek porozumienie z Grecją w sprawie zmiany nazwy państwa; ustawa ratyfikująca umowę wróciła do parlamentu, gdy jej podpisania odmówił prezydent Gjorge Iwanow.
      
            Po przyjęciu ustawy w drugim głosowaniu, ponownie zostanie ona przekazana prezydentowi, który na mocy konstytucji jest zobowiązany ją podpisać.

W 120-miejscowym parlamencie za ustawą głosowało 69 deputowanych, a jeden wstrzymał się od głosu. W głosowaniu nie brali udziału posłowie głównej partii opozycyjnej, nacjonalistycznej WMRO-DPMNE, którzy wcześniej opuścili salę.

Parlament po raz pierwszy ratyfikował porozumienie z Grecją 20 czerwca. Zostało ono zawarte 12 czerwca przez premierów Grecji i Macedonii, Aleksisa Ciprasa i Zoran Zaewa. Macedonia zgodziła się na zmianę konstytucyjnej nazwy państwa na Macedonia Północna, a w zamian Ateny zobowiązały się do odstąpienia od blokowania jej integracji z Unią Europejską i NATO.

Jesienią Macedończycy mają się wypowiedzieć w referendum na temat zmiany nazwy państwa.