epa06965394 Workers from the Kona Seaside Hotel, board the windows of HYPR Nalu Hawai‘i, a surfboard rental outfit, in preparation for the approaching Hurricane Lane, in Kailua-Kona, Hawaii, USA, 22 August 2018. Hurricane Lane is expected to pass just west of Hawaii island sometime tomorrow, sending high surf, tropical storm force winds, and heavy rains to the western half of the island.  EPA/BRUCE OMORI 
Dostawca: PAP/EPA. PAP/EPA © 2018 / BRUCE OMORI
                                        

            Prezydent USA Donald Trump ogłosił w czwartek stan wyjątkowy na Hawajach z powodu zbliżającego się do tych wysp huraganu Lane. Obecnie jego siła obliczana jest na 4 w pięciostopniowej skali Saffira-Simpsona. To oznacza wiatr wiejący z prędkością ponad 200 km/godz.
      
            Według ostatniego komunikatu Narodowego Centrum ds. Huraganów na Pacyfiku (CPHC) huragan Lane jest 335 km od wybrzeży Kailua-Kona, drugiego co do wielkości miasta na Hawajach, położonego na zachodnim wybrzeżu wyspy Big Island. Do stolicy archipelagu Honolulu dzieli go 490 km.

CPHC ostrzega, że wiatr o prędkości 215 km/godz. oraz opady deszczu w ilościach 250-500 litrów wody na metr kwadratowy mogą okazać się katastrofalne w skutkach. Według komunikatu tak obfite i gwałtowne ulewy mogą doprowadzić do nagłych powodzi i osunięć ziemi, przez co narażone może być życie wielu ludzi.

Ostrzeżenie przed huraganem ogłoszono na wyspie Oahu, gdzie znajduje się stolica Honolulu, oraz dla wysp Big Island, Maui, Lanai, Kahoolawe i części Molokai. Agencje informują, że mieszkańcy tych wysp gorączkowo przygotowują się na nadejście żywiołu. Gromadzą zapasy wody, żywności, lekarstw, zaopatrują się w przedmioty ratunkowe.

Amerykańskie władze są mocno zaniepokojone. "Stan Hawaje może być bardzo zniszczony - powiedział Jeff Byard z Federalnej Agencji ds. Sytuacji Nadzwyczajnych - Spodziewamy się, że wielu ludzi może być odciętych od świata z powodu ulewnego deszczu".

Według Białego Domu ogłoszenie stanu wyjątkowego pozwoli uruchomić nadzwyczajne środki z funduszu federalnego na niezbędną pomoc mieszkańcom Hawajów. Ze wsparciem wyszła już amerykańska marynarka wojenna US Navy, która ogłosiła, że jej statki zaczęły opuszczać bazę Pearl Harbor i płyną w kierunku zagrożonych huraganem wysp.

Lane może być najsilniejszym huraganem w tej części Pacyfiku od 26 lat. W 1992 roku w Hawaje uderzył huragan Iniki, który spowodował śmierć sześciu osób i zniszczył ponad 14 tysięcy budynków.