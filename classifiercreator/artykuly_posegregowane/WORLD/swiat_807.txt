epa07005454 Iraqi Shiite gunmen stand guard outside the office of Shiite Popular Mobilization Forces in Basra, southern Iraq, 08 September 2018. Protesters stormed and set on fire the Iranian consulate in Basra city and the office of Shiite Popular Mobilization Forces a day earlier. At least nine protesters were killed in clashes with security forces during the wave of protests that swept the city since June 2018 against corruption and poor government services.  EPA/MURTAJA LATEEF 
Dostawca: PAP/EPA. PAP/EPA © 2018 / MURTAJA LATEEF
                                        

            Policja i wojsko wkroczyły w sobotę do centrum Basry na południu Iraku po zajściach z piątku, podczas których uczestnicy antyrządowych protestów m.in. podpalili rządowe budynki i konsulat Iranu - poinformowała Associated Press.
      
            Według agencji po południu w Basrze widziano dziesiątki należących do irackiego MSW pojazdów, wyposażonych w stanowiska strzeleckie i przewożących zamaskowanych funkcjonariuszy sił bezpieczeństwa. Na skrzyżowaniach w centrum miasta widać było też żołnierzy w wojskowych samochodach terenowych.

Krótko wcześniej Abu Jaser al-Dżafar, miejscowy dowódca sojuszu wpływowych szyickich organizacji paramilitarnych - Sił Mobilizacji Ludowej - na konferencji prasowej w Basrze zapowiedział odpowiedź na trwające od tygodnia protesty.

"Odpowiemy tym, którzy dopuszczają się aktów sabotażu i podpaleń" - podkreślił. Przestrzegł, by dotychczasowego braku reakcji nie brać za słabość.

Siły Mobilizacji Ludowej (Haszed) działają z przyzwoleniem rządu w Bagdadzie; wiele z wchodzących w ich skład milicji otrzymuje wsparcie z Iranu.

Wcześniej w sobotę grupa napastników wystrzeliła trzy rakiety w kierunku lotniska w Basrze - poinformował przedstawiciel tego portu lotniczego.

W Basrze od lipca dochodzi do protestów przeciwko korupcji i brakom - w czasie letnich upałów - nadającej się do picia wody oraz prądu. Od kilku dni protesty nasiliły się w związku z doniesieniami o hospitalizacji 6 tys. mieszkańców miasta po spożyciu skażonej wody. W tym tygodniu w starciach z siłami bezpieczeństwa zginęło kilkunastu protestujących, a kilkudziesięciu zostało rannych.

Demonstranci protestują m.in. przeciw wieloletnim zaniedbaniom ze strony rządu centralnego, niskiemu poziomowi usług publicznych, rosnącemu bezrobociu i korupcji. Ostatnie protesty w Basrze, w pobliżu której znajdują się niektóre z największych pól naftowych w Iraku, są oceniane jako najburzliwsze od lat.

W piątkowych protestach w Basrze wzięło udział co najmniej 20 tys. ludzi. Demonstranci demolowali i podpalali budynki użyteczności publicznej, siedziby partii politycznych, a także jednostki wojskowe. Doszło również do ataku na konsulat Iranu oraz kompleks budynków użytkowanych przez rosyjski koncern Łukoil. Niektóre media, w tym telewizja Al-Arabija, informowały o silnej eksplozji w pobliżu jednego z lokalnych szpitali.

Irakijczycy, wznoszący antyirańskie hasła i oskarżający Iran o wpływanie na wewnętrzne sprawy polityczne Iraku, wtargnęli też w piątek wieczorem do irańskiego konsulatu i podpalili go; w placówce nie było wówczas pracowników.

W związku z niesłabnącymi niepokojami od piątku w Basrze obowiązuje godzina policyjna.