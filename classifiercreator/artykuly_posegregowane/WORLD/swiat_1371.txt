epa06814211 Afghan army soldiers stand guard in a checkpoint during a three-day ceasefire on second day of Eid al-Fitr, in the outskirt of Kabul, Afghanistan, 16 June 2018. Earlier in the month, President Ghani's government had announced a temporary ceasefire, starting on 12 June, to last until the end of the festival. The Taliban had followed suit a few days later and announced a three-day partial ceasefire during the festival.  EPA/JAWAD JALALI 
Dostawca: PAP/EPA. Archiwum PAP/EPA © 2018 / JAWAD JALALI
                                        

            Do 36 wzrosła liczba ofiar śmiertelnych sobotniego samobójczego zamachu podczas spotkania talibów i afgańskich sił bezpieczeństwa w prowincji Nangarhar na wschodzie Afganistanu - poinformowały w niedzielę lokalne władze. Rannych jest 65 osób.
      
            Do ataku, do którego przyznało się Państwo Islamskie (IS), doszło w miejscowości Gazi Aminullah Chan, w parku, gdzie trwały obchody kończącego ramadan święta Eid al-Fitr. Spotkanie między talibskimi bojownikami a przedstawicielami sił rządowych odbyło się w ramach zawieszenia broni ogłoszonego z okazji tego święta.

Dziesiątki w większości nieuzbrojonych talibów weszły w sobotę do Kabulu i innych afgańskich miast, by uczestniczyć w obchodach Eid al-Fitr. W wielu miejscach widać było bojowników i afgańskich żołnierzy pozujących wspólnie do zdjęć i wymieniających uściski.

Ze względu na Eid al-Fitr talibowie nieoczekiwanie ogłosili trzydniowe zawieszenie broni w walkach z afgańskimi siłami bezpieczeństwa. Rozejm rozpoczął się w piątek i ma obowiązywać do niedzieli włącznie; nie obejmuje przedstawicieli zagranicznych wojsk.

Jednocześnie w kraju trwa rozejm ogłoszony przez rząd w Kabulu, który ma obowiązywać do środy. Prezydent Aszraf Ghani wyraził nadzieję, że rozejm będzie wstępem do dłuższej przerwy w walkach, oraz zaapelował do talibów o powrót do negocjacji. Zapowiedział wydłużenie rozejmu przez jego rząd, nie podając jednak przy tym konkretnych terminów, i do tego samego wezwał talibskich bojowników.

Talibowie walczą z międzynarodowymi siłami pod dowództwem NATO w Afganistanie oraz chcą obalić wspierany przez Zachód rząd w Kabulu, by przejąć władzę i wprowadzić w kraju prawo szariatu.

Przeciw rządowi w Kabulu w Afganistanie walczą także: lokalna filia IS i powiązana z talibami siatka Hakkaniego.