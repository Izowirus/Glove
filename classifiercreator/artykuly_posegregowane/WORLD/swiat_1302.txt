Prezydent Rosji Władimir Putin podczas spotkania w środę z Johnem Boltonem, doradcą prezydenta USA Donalda Trumpa, wyraził nadzieję, że jego wizyta w Moskwie pomoże w podjęciu kroków prowadzących do "odnowienia pełnoformatowych stosunków" między Rosją i USA.
      
            Rosyjski prezydent zauważył, że stosunki między Moskwą i Waszyngtonem "są w nie najlepszej formie". Wyraził ocenę, że jest to "w znacznym stopniu" spowodowane "zaciętą wewnętrzną walką polityczną w samych Stanach Zjednoczonych".