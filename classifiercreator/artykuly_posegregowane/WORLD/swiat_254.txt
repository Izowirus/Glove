Prezydent Rosji Władimir Putin jest gotowy kontynuować dialog z prezydentem USA Donaldem Trumpem - powiedział w piątek w Buenos Aires rzecznik Kremla Dmitrij Pieskow. W stolicy Argentyny trwa szczyt G20, w którym uczestniczą m.in. przywódcy Rosji i USA.
      
            Putin i Trump mieli się spotkać w sobotę na marginesie szczytu G20 w Buenos Aires, ale prezydent USA odwołał to spotkanie.

Donald Trump wyjaśnił w piątek, że odwołał spotkanie z rosyjskim prezydentem Władimirem Putinem wyłącznie z względu na wydarzenia w Cieśninie Kerczeńskiej sprzed kilku dni.

Trump już wcześniej nazwał te wydarzenia agresją i powiedział, że spotka się z Putinem, ale w innym terminie. "Z niecierpliwością czekam na kolejny znaczący szczyt, jak tylko sytuacja zostanie rozwiązana!" - mówił w czwartek Trump po ogłoszeniu swojej decyzji o rezygnacji ze spotkania z Putinem w Argentynie.

W niedzielę dwa kutry oraz holownik marynarki wojennej Ukrainy, które płynęły z Odessy do ukraińskiego portu w Mariupolu nad Morzem Azowskim, zostały ostrzelane, a następnie przejęte przez rosyjskie siły specjalne. Ukraina uznała te działania za akt agresji.