epa06772020 The United Nations Security Council listens to Dutch Foreign Minister Stef Blok? speak during a meeting about the situation in Ukraine at United Nations headquarters in New York, New York, USA, 29 May 2018. Among the topics discussed at the meeting was a recent finding by international investigators that there is unequivocal evidence of Russian involvement in shooting down Malaysia Airlines Flight 17 in 2014 where 298 were killed.  EPA/JUSTIN LANE 
Dostawca: PAP/EPA. Archiwum PAP/EPA © 2018 / JUSTIN LANE
                                        

            Pozytywne zjawiska w Afganistanie jak tymczasowe zawieszenie broni i zakończenie pierwszej od lat rejestracji do wyborów były przedmiotem wtorkowego posiedzenia RB ONZ. Wskazywano zarazem na kontynuację aktów terrorystów czy zasilającego ich finansowo handlu narkotykami.
      
            Posiedzenie odbyło się w związku z raportem sekretarza generalnego ONZ przedstawiającym sytuację w Afganistanie jako wciąż wysoce niestabilną. Wśród zaproszonych mówców, którzy naświetlili rozwój wydarzeń, znaleźli się specjalny reprezentant i szef misji Narodów Zjednoczonych w Afganistanie (UNAMA) Tadamichi Yamamoto, dyrektor wykonawczy Biura ONZ ds. Narkotyków i Przestępczości (UNODC) Jurij Fiedotow oraz zastępca sekretarza generalnego Biura ONZ ds. Zwalczania Terroryzmu (UNOCT) Władimir Woronkow.

Yamamoto wskazywał na istotę pierwszego od rozpoczęcia konfliktu przed 17 laty krótkiego zawieszenia broni. Kiedy jednak władze zaproponowały przedłużeniu trzydniowego rozejmu o kolejne 10 dni, zaznaczył, Talibowie nie przyjęli oferty.

Do pozytywnych wydarzeń mówca zaliczył przeprowadzoną po raz pierwszy od roku 2003 rejestrację uprawnionych do głosowania. Wskazując na nierówne zainteresowanie głosowaniem w różnych prowincjach i destabilizacyjne incydenty ostrzegł, że może się to przyczynić do problemów z akceptacją wyników po ich ogłoszeniu.

Na poważne konsekwencje wiążące się z produkcją opium w Afganistanie, w tym także dla bezpieczeństwa kraju, zwracał uwagę Fedotov. Ubolewał, że społeczność międzynarodowa nie przywiązuje do tego należnej uwagi.

Voronkov przypomniał też, że w Afganistanie nie ustają ataki przemocy. Przedstawił alarmujące statystyki

"Zgodnie z UNAMA między 15 lutego, a 15 maja odnotowano 5675 przypadków zakłócenia bezpieczeństwa. Użycie improwizowanych urządzeń wybuchowych dotknęło 1018 cywilów. 311 osób zostało zabitych, a 717 zranionych" - wyszczególnił.

Podał też ostatnie przykłady ataków terrorystycznych. 11 czerwca a samobójczym zamachu bombowym w Kabulu zginęło 17 osób, a co najmniej 40 odniosło obrażenia. Ataki 16 i 17 czerwca przyniosły co najmniej 43 ofiar śmiertelnych i 44 rannych.

Stały przedstawiciel Afganistanu przy ONZ Mahmoud Saikal przedstawił wysiłki swego rządu dla stabilizacji kraju. Przypomniał m.in., że władze zaoferowały Talibom historyczną szansę postaci bezwarunkowego zawieszenia broni. Mówił o wzmocnieniu sił zbrojnych, zakończeniu czteroletniego przeglądu oceny strategii bezpieczeństwa narodowego.
Zdaniem Saikala ważny dla stabilizacji jest fakt, że 7.3 Afgańczyków zarejestrowało się do wyborów. Wyraził nadzieję, że będą przejrzyste, obejmujące wszystkich i wiarygodne. Apelował też o współprace międzynarodową w zwalczaniu narkotyków. Ich sprzedaż zasila fundusze terrorystów.

"Tylko w pierwszym półroczu było ponad 1688 operacji antynarkotykowych sił policyjnych. Przejęto ponad ton 112 500 narkotyków. Zniszczono też wiele instalacji używanych do produkcji narkotyków" - powiedział.

Na temat sytuacji w Afganistanie wypowiadał się zastępca stałego przedstawiciela RP przy ONZ Mariusz Lewicki. W odczytanym oświadczeniu wskazał na znaczenie jakie Polska przywiązuje do procesu pokojowego, który powinien być kontynuowany poprzez konstruktywny dialog. Liczy, że ugrupowania Talibów odpowiedzą pozytywnie na nie zawierające warunków wstępnych propozycje pokojowe władz w Kabulu i wezmą udział w procesie pokojowym, któremu przewodniczyć będą Afgańczycy.

Dobre zarządzanie i udane budowanie instytucji, ocenił, wymagają przywiązania do praktyk umożliwiających uczestnictwo wszystkim obywatelom w demokratycznym procesie. Polska z zadowoleniem wita też powiadomienie o terminach parlamentarnych i prezydenckich wyborów.

"Ważnym priorytetem pozostaje dla nas duży udział kobiet zarówno jako kandydatów jak też wyborców. Postrzegamy to jako ważny warunek dla umocnienia pokoju i bezpieczeństwa" - skonstatował Lewicki.
Wyraził też nadzieję, że parlament stworzy mocne podwaliny pod tworzenie zrównoważonego rozwoju i ochrony praw człowieka.

Polityczna koordynator z ambasady USA przy ONZ Aamy Tachco stwierdziła, że Waszyngton z zadowoleniem przyjął oświadczenie prezydenta Ashrafa Ghani o przedłużeniu tymczasowego zawieszenia broni z talibami po święcie w Eid al-Fitr na zakończenie Ramadanu. Uznała to za zaangażowanie rządu na rzecz pokoju. Potępiła odrzucenie przez Talibów tej oferty.

"Podczas Eid byliśmy świadkami, jak afgańscy żołnierze i policjanci siedzą z bojownikami talibów obok siebie złączeni w modlitwie. Jeśli Afgańczycy mogą modlić się razem, ich przywódcy mogą rozmawiać ze sobą i ostatecznie rozwiązać swoje różnice" - oceniła.

Przewodzący posiedzeniu RB Stały Przedstawiciela Rosji przy ONZ Wasilij Nebenzia akcentował, że talibowie wciąż kontrolują znaczne terytorium Afganistanu. Jawi się też pytanie czy są gotowi do negocjacji pokojowych. Ambasador nawoływał do wspólnej walki z terroryzmem i narkotykami, których produkcja wzrasta.

Nebenzia zażądał natychmiastowego dochodzenie w sprawie transferu śmigłowcami do Afganistanu broni zakazanej w Rosji grupy terrorystycznej "Państwo Islamskie" (IG). Postulował też, by władze Afganistanu podjęły bardziej drastyczne środki, aby oczyścić północ kraju od elementów terrorystycznych.

Z Nowego Jorku Andrzej Dobrowolski