epa06965225 US President Donald J. Trump speaks before handing the Medal of Honor to Valerie Nessel, widow of Air Force Tech Sgt. John Chapman, who was awarded the nation's highest military decoration for his actions in Afghanistan in 2002 in the East Room of the White House in Washington, DC, USA, 22 August 2018. Chapman, who was killed while attempting to rescue a Navy Seal, is the first member of the Air Force to be honored with the Medal of Honor since the Vietnam War. EPA/JIM LO SCALZO Dostawca: PAP/EPA. Archiwum PAP/EPA © 2018 / JIM LO SCALZO
                                        

            Stany Zjednoczone zawsze będą stały ramię w ramię z Ukrainą – oświadczył amerykański prezydent Donald Trump, składając życzenia w związku z przypadającą w najbliższy piątek 27. rocznicą niepodległości Ukrainy.
      
            "Pamiętajcie proszę, że Stany Zjednoczone zawsze będą stały przy Ukrainie w czasie, gdy broni ona swojej niepodległości i integralności terytorialnej w ramach międzynarodowo uznanych granic" – napisał Trump w depeszy opublikowanej w czwartek przez administrację prezydenta Ukrainy Petra Poroszenki.

Według amerykańskiego prezydenta naród Ukrainy może być dumny ze swoich osiągnięć. "Od czterech lat Ukraina mężnie przeciwstawia się rosyjskiej agresji" – podkreślił Trump, dodając, że kolejnymi powodami do dumy jest dynamicznie działające społeczeństwo obywatelskie, rosnąca gospodarka i siły zbrojne, które – jak zaznaczył – są silne, jak nigdy dotąd.

Trump zapewnił, że Stany Zjednoczone nadal będą wspierały Ukrainę we wzmacnianiu instytucji demokratycznych, praworządności, w walce z korupcją oraz rozwoju gospodarczym – czytamy w komunikacie na stronie internetowej szefa państwa ukraińskiego.

Ukraina proklamowała Akt Niepodległości 24 sierpnia 1991 roku. W grudniu tegoż roku odbyło się referendum, w którym Ukraińcy opowiedzieli się za niepodległością kraju. Jako pierwszy kraj na świecie niepodległość Ukrainy uznała Polska.

Z Kijowa Jarosław Junko