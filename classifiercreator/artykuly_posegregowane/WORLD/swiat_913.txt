epa06959983 Indian people wade through flooded water in Karinganthurthu Paravur Ernakulam Kochi Kerala, India, 20 August 2018. The Indian state of Kerala has been hit by heavy rains that caused floods and reportedly killed at least 300 people in last two months.  EPA/PRAKASH ELAMAKKARA 
Dostawca: PAP/EPA. Archiwum PAP/EPA © 2018 / PRAKASH ELAMAKKARA
                                        

            W wyniku powodzi i osunięć ziemi ponad milion osób trafiło do tymczasowych obozów dla przesiedlonych w stanie Kerala na południowym zachodzie Indii - poinformowały we wtorek władze stanowe. Od początku sezonu monsunowego zginęło tam już ponad 410 osób.
      
            "Liczba osób przebywających w obozach humanitarnych osiągnęła obecnie 1 028 000" - oświadczył rzecznik regionalnego rządu. Takich ośrodków jest w stanie ponad trzy tysiące.

W poniedziałek ratownicy znaleźli kolejne sześć ciał, co podnosi bilans ofiar śmiertelnych żywiołu od przełomu maja i czerwca, czyli początku sezonu monsunowego, do ponad 410.

W wielu miejscach pozostająca po ulewach woda wciąż blokuje drogi. Choć deszcz nie ustępuje, opady są znacznie mniej intensywne niż w ubiegłym tygodniu.

Według żołnierzy, którzy biorą udział w akcji ratunkowej, wciąż tysiące ludzi przebywa w zatopionych domach.

Deszcze zniszczyły w Kerali około 50 tys. domów. Regionalne władze szacują straty już na 3 mld dolarów; szacunki te mogą jednak wzrosnąć.