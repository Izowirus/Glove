epa06916898 The Cranston Fire burns under a full moon (L) near the town of Idyllwild California 27 July 2018 (issued 28 July 2018). The Cranston Fire which has destroyed 13,000 acres (5260 hectares) continues to burn, threatening 5000 homes and forcing the evacuation of 7000 people just east of Los Angeles.  EPA/DAVE MILLS 
Dostawca: PAP/EPA. PAP/EPA © 2018 / DAVE MILLS
                                        

            W trawiącym północną Kalifornię pożarze zginęło dwóch strażaków, a ok. 37 tys. osób zostało zmuszonych do opuszczenia swych domów uciekając przed ogniem - podało w sobotę BBC. 17 osób w tym dwoje dzieci uznaje się za zaginione.
      
            Pożary w hrabstwie Shasta są zasysane przez silne wiatry, tworząc "ogniste tornada", które wyrywają drzewa i przewracają samochody - przekazali mediom przedstawiciele straży pożarnej.

"Obserwujemy wiry ognia - dosłownie można je opisać jako tornado" - powiedział szef kalifornijskiego oddziału leśnictwa i ochrony przeciwpożarowej (CalFire) Ken Pimlott.

"Tornada ognia", to wirujące wiry powietrza, popiołu i ognia, które powstają, gdy unoszące się gorące powietrze zaczyna się obracać i tworzy wir, który wychwytuje łatwopalne gazy i fragmenty płonącej roślinności. Zwykle takie ogniste wiry trwają tylko kilka minut, ale mogą być bardzo niebezpieczne, ponieważ bardzo szybko mogą się przemieszczać. Mogą osiągać dziesiątki metrów wysokości.
"Musimy mieć się na baczności i ewakuować, ewakuować, ewakuować" - dodał Pimlott.

Ponad 3400 strażaków uczestniczy w akcji.

Dwóch strażaków - inspektor pożaru Jeremy Stoke i operator spychacza, którego dane nie zostały podane, zginęli walcząc z pożarem.

Pożar rozpoczął się w poniedziałek; w nocy z czwartku na piątek potroił swoją powierzchnię, czemu sprzyjały wysokie temperatury, niska wilgotność oraz wiatr.