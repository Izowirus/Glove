epa06926111 Some of 25 Maghreb migrants rescued arrive on board of a Red Cross boat in Almeria, Andalusia, 03 August 2018. Red Cross members and Navy Rescue members rescued 58 people in Alboran Island.  EPA/Carlos Barba 
Dostawca: PAP/EPA. Archiwum PAP/EPA © 2018 / Carlos Barba
                                        

            Prawie 400 migrantów zostało uratowanych podczas weekendu na Morzu Śródziemnym, gdy usiłowali dotrzeć z Maroka do Hiszpanii - poinformowały w niedzielę hiszpańskie służby ratownicze.
      
            Choć ogólna liczba migrantów docierających do Europy drogą morską znacznie spadła w porównaniu z rekordowym rokiem 2015, Hiszpania od ponad roku notuje ich stały wzrost.

W sobotę uratowano 395 osób, które znajdowały się na dziewięciu łodziach w Cieśninie Gibraltarskiej i na Morzu Alborańskim, czyli na dwóch głównych morskich trasach do Hiszpanii - poinformowała w niedzielę hiszpańska straż przybrzeżna.

Tylko w tym roku Hiszpania zarejestrowała 21 tys. migrantów, czyli więcej niż w 2017 roku - podała ONZ-owska Międzynarodowa Organizacja do spraw Migracji (IOM).