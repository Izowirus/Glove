W wieku 80 lat zmarł w sobotę były premier Holandii Wim Kok - poinformowała w wydanym oświadczeniu jego macierzysta socjaldemokratyczna Partia Pracy. Kok zajmował stanowisko szefa rządu w latach 1994-2002.
      
            "Kok był przykładem do naśladowania, choćby ze względu na długą służbę i wielkie znaczenie dla naszego kraju" - oświadczył w sobotę premier Holandii Mark Rutte.

Według agencji Reutera przyczyną śmierci polityka była choroba serca.