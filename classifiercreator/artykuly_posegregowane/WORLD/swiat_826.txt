epa06997620 An aerial picture shows cars pilled up a day after powerful Typhoon Jebi hit the area in Kobe, western Japan, 05 September 2018. According to media reports, at least eight people were killed in Osaka prefecture and Shiga prefecture, as they were hit by flying objects or buried under collapsed buildings. More than 3,000 people that were left stranded at the airport are to be evacuated by speed boat.  EPA/JIJI PRESS JAPAN OUT EDITORIAL USE ONLY/  NO ARCHIVES 
Dostawca: PAP/EPA. PAP/EPA © 2018 / JIJI PRESS
                                        

            Do 11 zabitych i ponad 600 rannych wzrósł w środę bilans ofiar tajfunu Jebi, który szaleje nad zachodnią Japonią. Żywioł doprowadził m.in. do chaosu na międzynarodowym lotnisku Kansai w pobliżu Osaki.
      
            Wcześniej informowano o dziewięciu ofiarach śmiertelnych i ponad 30 rannych.

Sklasyfikowany jako "bardzo silny" Jebi jest najpotężniejszym tajfunem, jaki nawiedził Japonię w ostatnich 25 latach. Trwają ulewne deszcze, a wiatr dochodzi do 216 km na godzinę.

Prądu pozbawionych jest około 2,3 mln gospodarstw domowych i innych budynków. Najsilniej dotknięty przez żywioł został rejon Osaki; częściowo lub całkowicie zniszczone zostały tam setki domów, połamane są drzewa.

Fale morskie zalały pas startowy oraz podziemia terminalu międzynarodowego lotniska Kansai, zbudowanego na sztucznej wyspie koło Osaki. Port lotniczy zamknięto i utknęło w nim około 5 tys. ludzi: 3 tys. pasażerów i 2 tys. pracowników. Czekają na transport z lotniska i skarżą się na warunki panujące w budynku. Po zatoce Osaka pływają obecnie trzy łodzie łączące lotniska Kansai z portem lotniczym w Kobe. Kursują co 15-20 minut, wioząc na raz 110 osób.

Zamknięcie lotniska Kansai spowodowało anulowanie w środę następnych 200 lotów; utrudnienia te dotknęły ok. 30 tys. ludzi. Lotnisko prawdopodobnie pozostanie zamknięte także w czwartek.