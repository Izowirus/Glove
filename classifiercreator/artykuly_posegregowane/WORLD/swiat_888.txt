epa06913320 Turkey's President Tayyip Erdogan attends the BRICS summit meeting in Johannesburg, South Africa, 27 July 2018. The summit is held over three days and ends on 27 July.  EPA/GIANLUIGI GUERCIA / POOL 
Dostawca: PAP/EPA. PAP/EPA © 2018 / GIANLUIGI GUERCIA / POOL
                                        

            Turecki prezydent Recep Tayyip Erdogan wezwał w sobotę swoich rodaków do "poświęcenia i determinacji" w celu "odpierania ataków na gospodarkę" pogrążonej w kryzysie walutowym Turcji.
      
            "Gdy odpieramy dzisiaj ataki przeciwko tureckiej gospodarce, naszą największą gwarancją jest poświęcenie oraz determinacja każdego z nas (...)" - powiedział Erdogan podczas przemówienia w rocznicę bitwy pod Manzikertem, w której w 1071 roku Turcy pokonali wojska Bizantyjczyków.

Do zapaści liry doprowadziły amerykańskie sankcje i pogarszające się relacje między Ankarą a Waszyngtonem. USA nałożyły na Turcję podwyższone cła na stal i aluminium oraz sankcje na ministra sprawiedliwości Abdulhamita Gula i szefa MSW Suleymana Soylu w związku ze sprawą amerykańskiego pastora Andrew Brunsona, oskarżanego w Turcji o terroryzm. Władze tureckie odpowiedziały na amerykańskie sankcje, podwajając cła na niektóre towary importowane z USA, w tym samochody osobowe, alkohol i tytoń, a także na kosmetyki, ryż i węgiel.