Brzegi, 30.07.2016. Papież Franciszek (L) i biskup Stanisław Ryłko (P) na Campusie Misericordiae w Brzegach, 30 bm. W nocy odbędzie się tu czuwanie papieża Franciszka z wiernymi, a 31 bm. rano, ojciec święty odprawi Mszę Posłania - kulminacyjne wydarzenie ŚDM. (mr) PAP/Jacek Turczyk PAP © 2016 / Jacek Turczyk
                                        

            Papież Franciszek mianował kardynała Stanisława Ryłko członkiem Papieskiej Komisji ds. Państwa Watykańskiego - podał w sobotę Watykan. Komisja ma władzę ustawodawczą. Polski kardynał zastąpi zmarłego w lipcu kardynała Jean-Louisa Taurana z Francji.
      
            W skład Papieskiej Komisji ds. Państwa Watykańskiego, na czele której stoi jego gubernator kardynał Giuseppe Bertello, wchodzi siedmiu purpuratów, mianowanych na pięcioletnią kadencję.

Powołany do komisji kardynał Ryłko, były przewodniczący Papieskiej Rady ds. Świeckich, jest od 2016 roku archiprezbitrem rzymskiej bazyliki Matki Bożej Większej.