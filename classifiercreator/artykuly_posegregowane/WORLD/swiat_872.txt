epa06961976 Afghan special force officers stand guard after armed militants attacked the area close to the Presidential place and other government offices, during Eid al-Adha celebrations in Kabul, Afghanistan, 21 August 2018. Afghan security forces are engaged in an operation to clear the area of militants.  EPA/JAWAD JALALI 
Dostawca: PAP/EPA. PAP/EPA © 2018 / JAWAD JALALI
                                        

            Tadżycki lub rosyjski samolot zbombardował w niedzielę powiat Durkad w prowincji Tachar w północno-wschodnim Afganistanie w pobliżu granicy z Tadżykistanem - powiadomili w poniedziałek przedstawiciele loklanych władz i policji, cytowani przez agencję Reutera.
      
            Rzecznik policji w prowincji Tachar, Chalil Asir, powiedział, że bombardowanie nastąpiło po zabiciu przez talibów dwóch tadżyckich strażników granicznych. Jak dodał, w nalocie zginęło ośmiu talibów, a sześciu zostało rannych.

Z kolei rzecznik gubernatora prowincji Tachar, Dżawed Hedżri, wskazał, że również nie jest jasne, kto dokonał bombardowania, natomiast sześć osób, które w nim zginęły, to handlarze narkotyków. "Tożsamość przemytników nie jest znana" - powiedział.

Cytowany przez agencję Reutera rzecznik talibów Zabihullah Mudżahid potwierdził informacje o starciach, ale zastrzegł, że wybuchły one pomiędzy przemytnikami narkotyków a tadżyckimi strażnikami granicznymi. Jak dodał, samolot zbombardował zalesiony teren wykorzystywany przez przemytników.

Ambasady Tadżykistanu i Rosji w Afganistanie na razie nie odniosły się do incydentu.

Reuters zwraca uwagę, że do starć na granicy Afganistanu i Tadżykistanu dochodzi rzadko w porównaniu z licznymi incydentami zbrojnymi wzdłuż wschodniej granicy Afganistanu z Pakistanem.