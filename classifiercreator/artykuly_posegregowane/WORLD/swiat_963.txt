epaselect epa06949702 Rescuers at work after a highway bridge collapsed in Genoa, Italy, 14 August 2018. At least 22 people are believed to have died as a large section of the Morandi viaduct upon which the A10 motorway runs collapsed in Genoa on Tuesday. Both sides of the highway fell. Around 10 vehicles are involved in the collapse, rescue sources said. The viaduct gave way amid torrential rain.  EPA/LUCA ZENNARO 
Dostawca: PAP/EPA. PAP/EPA © 2018 / LUCA ZENNARO
                                        

            Do 37 wzrosła liczba ofiar śmiertelnych zawalenia się wiaduktu-mostu na autostradzie w Genui we Włoszech - podała w środę agencja Ansa. 16 osób jest rannych, w tym 12 w ciężkim stanie. Ministrowie obarczają odpowiedzialnością zarząd autostrad.
      
            Pięciu ofiar dotąd nie zidentyfikowano.

Polski konsulat w Mediolanie powiadomił w środę PAP, że nie ma informacji, by Polacy ucierpieli w katastrofie. Placówka monitoruje sytuację.

Wicepremier i szef Matteo Salvini po raz kolejny po katastrofie wystąpił przeciwko zarządowi autostrad. W wywiadzie dla Radia 24 powiedział, że zarząd musi wyjaśnić Włochom, dlaczego nie zrobił wszystkiego, co możliwe, by zainwestować część swych miliardowych zysków w bezpieczeństwo.

Rząd zajmie się także cofnięciem koncesji na zarządzanie autostradą firmie Autostrade per l'Italia, należącej do grupy Atlantia, a także nałożeniem kar finansowych na grupę - zapowiedział minister infrastruktury i transportu Danilo Toninelli.



"Najwyższe kierownictwo Autostrade per l'Italia musi najpierw ustąpić" - napisał Toninelli na portalu społecznościowym.

"Firma Autostrade per l'Italia nie była w stanie wypełnić swoich zobowiązań wynikających z umowy regulującej zarządzanie tą infrastrukturą" - powiedział minister w telewizji RAI. - Udzieliłem mandatu mojemu ministerstwu, aby wszczęło wszelkie postępowania mające na celu zastosowanie umowy, to znaczy cofnęło koncesję tym firmom i zażądało znaczących sankcji, które mogą sięgać nawet 150 milionów euro w oparciu o warunki umowy".

"Spółce, która zarządza naszymi autostradami wnosimy najdroższe w Europie opłaty za przejazd, podczas gdy ona płaci za koncesję haniebne sumy" - podkreślił minister Toninelli. "Inkasują miliardy, wpłacają ze swojej kieszeni miliony i nawet nie prowadzą niezbędnej konserwacji. Jeśli nie są w stanie zarządzać naszymi autostradami, zrobi to państwo" - ostrzegł.

Wicepremier Salvini stwierdził zaś, że "odebranie koncesji to minimum".

Atlantia i Autostrade per l'Italia na razie nie skomentowały sprawy.

Z Rzymu Sylwia Wysocka