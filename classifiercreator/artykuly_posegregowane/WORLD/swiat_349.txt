PAP/EPA/Susanna Saez
                                        

            Podmiejski pociąg osobowy wykoleił się we wtorek rano niedaleko Barcelony, stolicy Katalonii, na północnym wschodzie Hiszpanii. Jedna osoba zginęła, a co najmniej pięć zostało rannych, w tym maszynista - podał hiszpański dziennik "El Pais".
      
            Do wypadku doszło w miejscowości Vacarisses. Na miejscu pracują służby ratownicze i policja; trwa akcja ewakuacji pasażerów zakleszczonych w wagonach. Pociągiem jechało około 150 osób.

Według rzecznika hiszpańskich kolei RENFE przyczyną wypadku było osunięcie ziemi.

Hiszpańska agencja EFE podkreśla, że w ostatnich dniach Katalonię nawiedziły ulewne deszcze. Tegoroczna jesień przyniosła jedne z najobfitszych opadów w ostatnich latach; na niektórych obszarach spadło 140 litrów wody na metr kwadratowy.

W wyniku powodzi czy osunięć ziemi zamknięto wiele dróg, m.in. w prowincji Gerona.