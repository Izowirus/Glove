epa06987691 US Vice President Mike Pence (C) his wife Karen (R) and Cindy McCain (L), the widow of Sen. John McCain, R-Ariz., stand during McCain's memorial service in the Capitol Rotunda where he will lie in state at the U.S. Capitol, in Washington, DC, USA, 31 August 2018. McCain will lie in state at the US Capitol and have a funeral service at the National Cathedral before being laid to rest at the US Naval Academy in Annapolis, Maryland. McCain died 25 August, 2018 from brain cancer at his ranch in Sedona, Arizona, USA. He was a veteran of the Vietnam War, served two terms in the US House of Representatives, and was elected to five terms in the US Senate. McCain also ran for president twice, and was the Republican nominee in 2008.  EPA/KEN CEDENO / POOL 
Dostawca: PAP/EPA. PAP/EPA © 2018 / KEN CEDENO / POOL
                                        

            Szef gabinetu Prezydenta RP min. Krzysztof Szczerski, który reprezentował w sobotę w Waszyngtonie prezydenta Andrzeja Dudę na uroczystościach po śmierci senatora Johna McCaina powiedział, że uroczystości "były przykładem jak szanować swoje państwo".
      
            Minister Szczerski, razem z sekretarz stanu, pełnomocniczką prezesa Rady Ministrów ds. dialogu międzynarodowego senator Anną Marią Anders, reprezentowali władze Polski podczas ceremonii żałobnych po śmierci senatora Johna McCaina, które w sobotę zgromadziły w Katedrze Narodowej Kościoła Episkopalnego w amerykańskiej stolicy całą polityczną elitę Stanów Zjednoczonych, w tym trzech byłych prezydentów.

John McCain, bohater wojny wietnamskiej, długoletni przewodniczący komisji sił zbrojnych Senatu, kandydat Partii Republikańskiej w wyborach prezydenckich w 2008 r., zmarł 25 sierpnia na swoim rancho Sedona w Arizonie, po ponad rocznej walce z nowotworem mózgu.

W rozmowie z korespondentami polskich mediów Szczerski wyraził opinię, że uroczystość w Katedrze "była zarazem nauką jak szanować siebie w ramach swojego państwa".

"Podczas uroczystości występowali zarówno przedstawiciele opozycji jak i rządzący obecnie w Ameryce. Widać było także, że John McCain uosabiał sobą wzajemny szacunek ludzi, którzy mieli odmienne poglądy" – powiedział Szczerski.

Prezydencki minister zwrócił uwagę, że podczas ceremonii mowy żałobne wygłosili dwaj były prezydenci Stanów Zjednoczonych; republikanin George W. Bush i demokrata Barack Obama, którzy "w przeszłości startowali w wyborach przeciw Johnowi McCainowi i wzajemnie się szanowali”. “Ta wzajemna rywalizacja wszystkich ich w jakiś sposób ulepszyła. Myślę, że jest to uniwersalne, także dla Polski; rywalizacja może poprawiać politykę" – dodał Szczerski.

Podobnego zdania była senator Anna Maria Anders, której zdaniem śmierć Johna McCaina była "wielką stratą dla świata".

"John McCain potrafił się ze wszystkimi przyjaźnić. Widzieliśmy podczas dzisiejszej uroczystości, że byli ludzie ze wszystkich sfer." -powiedziała senator Anders. Określiła McCaina jako "do pewnego stopnia apolitycznego" ponieważ był zdolny do współpracy z osobami o odmiennych poglądach politycznych.

"Przeczytałam wczoraj, że McCain uważał, że Amerykanów więcej łączy niż dzieli. Jako córka gen. Andersa przypomina mi to jego słynny cytat, jak napisał w jeszcze w Rosji + odrzućmy wszystko co nas dzieli i bierzmy wszystko co nas łączy+ " - powiedziała senator Anders dodając, że "w Polsce potrzebujemy osoby, która do pewnego stopnia jest ponadpartyjna".

Zarówno sen. Anders jak i minister Szczerski, który przywiózł do Waszyngtonu list z osobistymi kondolencjami od prezydenta Andrzeja Duda dla wdowy i rodziny zmarłego senatora, podkreślili znaczenie Johna McCaina dla Polski i jej regionu.

Szczerski przypomniał, że prezydent Andrzej Duda miał okazję spotkać osobiście senatora Johna McCaina i rozmawiać z nim podczas Monachijskiej Konferencji Bezpieczeństwa.

"Prezydent do dzisiaj wspomina tę rozmowę, bo była to rozmowa z człowiekiem o głębokim zrozumieniu geopolityki, zwłaszcza naszego regionu i postawy rosyjskiej, którą on piętnował, postawy agresywnego gracza, który dławi wolność i bezpieczeństwo naszego regionu, a pamiętajmy, że dla senatora McCaina wolność była sprawą najważniejszą" - powiedział szef gabinetu Prezydenta RP.

Senator McCain jeden z czołowych zwolenników przyjęcia Polski do NATO w amerykańskim Kongresie, zostanie pochowany w niedzielę podczas podczas prywatnej ceremonii, z udziałem jedynie najbliższej rodziny i przyjaciół, na cmentarzu Akademii Marynarki Wojennej - swojej Alma Mater - w Annapolis, stolicy stanu Maryland.

Z Waszyngtonu Tadeusz Zachurski