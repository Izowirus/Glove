epa07026675 A police officer stands outside a Prezzo restaurant in Salisbury, Britain, 17 September 2018, where a 'medical incident' was reported a day earlier. According to reports, police sealed off as a precautionary measure a Prezzo restaurant in Salisbury and surroundings following a 'medical incident' on 16 September, reportedly involving a man and a woman, who were taken ill. According to emergency services, the two persons were conscious and being treated at the scene. The town was in the spotlight in March 2018, when former Russian spy Sergei Skripal and his daughter Yulia became seriously ill in Salisbury after allegedly being exposed to Novichok nerve agent.  EPA/TOLGA AKMEN 
Dostawca: PAP/EPA. Archiwum PAP/EPA © 2018 / TOLGA AKMEN
                                        

            Brytyjskie służby specjalne i policja do walki z terroryzmem zidentyfikowały trzeciego oficera rosyjskiego wywiadu wojskowego, który przeprowadził misję rozpoznawczą przed próbą otrucia Siergieja Skripala - podał w piątek dziennik "The Telegraph".
      
            Według gazety agent miał odwiedzić Salisbury w południowej Anglii, gdzie doszło do próby otrucia Skripala i jego córki, aby pomóc zaplanować atak, zanim dwaj jego koledzy wwieźli na terytorium Wielkiej Brytanii wysoce toksyczny środek bojowy określany jako Nowiczok.

"Jak rozumiemy, mężczyzna został zidentyfikowany przez tych, którzy badają atak z marca bieżącego roku" - czytamy w artykule.

Na początku marca były pułkownik GRU i współpracownik wywiadu brytyjskiego Siergiej Skripal oraz jego córka Julia zostali znalezieni nieprzytomni w Salisbury. Skripal mieszkał tam od czasu swego wyjazdu z Rosji, gdzie został skazany za szpiegostwo na rzecz Wielkiej Brytanii. Władze brytyjskie uznały, iż Skripalów próbowano otruć opracowanym jeszcze w ZSRR Nowiczokiem.

W środę serwis internetowy Bellingcat ujawnił prawdziwą tożsamość jednego z mężczyzn poszukiwanych w związku z próba otrucia Skripalów. Napastnik, znany wcześniej jako Rusłan Boszyrow, to pułkownik rosyjskiego wywiadu wojskowego Anatolij Czepiga. Według ustaleń dziennikarzy śledczych 39-letni Czepiga służył wcześniej na misjach w Czeczenii i na Ukrainie. Mężczyzna jest od 17 lat związany z rosyjskimi siłami specjalnymi Specnaz. Przez co najmniej ostatnie dziewięć lat używał swojej drugiej tożsamości - Rusłan Boszyrow.

Jednocześnie serwis internetowy dziennika "The Telegraph" potwierdził także częściowo tożsamość drugiego ze sprawców, który podróżował do Wielkiej Brytanii na podstawie paszportu wystawionego na Aleksandra Pietrowa. Dziennikarze zdołali potwierdzić, że jego imię jest prawdziwe, a zmienił jedynie nazwisko. Jak zaznaczono, jego prawdziwe dane osobowe są znane brytyjskim śledczym.

Doniesienia Bellingcata i "Telegrapha" zbiegają się z dotychczasowymi ustaleniami brytyjskich służb. Na początku września premier Wielkiej Brytanii Theresa May powiedziała, że mężczyźni podejrzani przez prokuraturę o próbę zabójstwa Skripalów byli zidentyfikowani jako oficerowie rosyjskiego wywiadu wojskowego. Jak oceniła, musieli działać za przyzwoleniem władz Rosji.

Marcowy zamach na Skripalów na terytorium Wielkiej Brytanii wywołał jeden z największych kryzysów dyplomatycznych w relacjach brytyjsko-rosyjskich od zakończenia zimnej wojny i doprowadził do wydalenia ponad 150 rosyjskich dyplomatów z państw Zachodu, w tym z USA i większości krajów UE.