epa06565744 Federica Mogherini, the EU High Representative for Foreign Policy, looks on   during an European Foreign Affairs ministers council in Brussels, Belgium, 26 February 2018. The Council  discussed the Middle East peace process with the foreign ministers continuing to explore ways to achieve a two-states solution.  EPA/OLIVIER HOSLET 
Dostawca: PAP/EPA. PAP/EPA © 2018 / OLIVIER HOSLET
                                        

            Szefowa unijnej dyplomacji Federica Mogherini powiedziała w poniedziałek na konferencji, że liczy na zawarcie amerykańsko-rosyjskiego porozumienia w sprawie kontroli zbrojeń w efekcie spotkania przywódców Rosji i USA.
      
            „Zobaczymy, jaki będzie efekt dzisiejszego spotkania prezydenta USA Donalda Trumpa z prezydentem Rosji Władimirem Putinem. Mam nadzieję, że porozumieją się przynajmniej w jednej kwestii, która może być niezwykle ważna dla reszty świata. Chodzi o porozumienie w sprawie kontroli zbrojeń. Myślę, że to globalne oczekiwanie. Liczę, że będzie konkretny i pozytywny wynik spotkania” – powiedział.

Jak podały rosyjskie media, spotkanie Trumpa i Putina za zamkniętymi drzwiami trwało 2 godziny i 10 minut, czyli o 40 minut dłużej, niż pierwotnie planowano na te rozmowy.

Trump i Putin przeprowadzili pierwsze i jak dotąd jedyne rozmowy dwustronne w lipcu 2017 roku w kuluarach szczytu G20 w Hamburgu. Widzieli się również w listopadzie zeszłego roku na szczycie Wspólnoty Gospodarczej Azji i Pacyfiku (APEC) w Wietnamie, ale wówczas nie doszło do pełnoformatowego spotkania z udziałem doradców i tłumaczy. Prezydenci przeprowadzili ponadto kilka rozmów telefonicznych.

Równolegle do szczytu z udziałem Trumpa i Putina w Helsinkach w poniedziałek odbyły się zamknięte dla prasy rozmowy sekretarza stanu USA Mike'a Pompeo i szefa MSZ Rosji Siergieja Ławrowa. Było to ich pierwsze osobiste spotkanie; wcześniej kontaktowali się tylko telefonicznie.

Z Brukseli Łukasz Osiński