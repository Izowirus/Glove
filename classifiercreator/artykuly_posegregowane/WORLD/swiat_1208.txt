People call their relatives at the site of a train accident in Tekirdag, Turkey, 08 July 2018. According to the Turkish Health Ministry, ten people died and 72 wounded in the accident.  EPA/MEHMET YIRUN 
Dostawca: PAP/EPA. PAP/EPA © 2018 / MEHMET YIRUN
                                        

            Dziesięć osób zginęło, a 73 odniosły obrażenia, gdy w niedzielę wykoleił się w północno-zachodniej Turcji pociąg pasażerski - informują tureckie media, powołując się na przedstawicieli władz.
      
            Pociąg z 362 pasażerami jechał z Uzunkopru w prowincji Edirne do Stambułu. Wykoleił się w pobliżu granicy z Grecją. Według agencji Anatolia z torów wypadło pięć wagonów.

Według telewizji CNN Turk przyczyną wypadku mógł być uszkodzony most. Inne media podają, powołując się na przedstawicieli lokalnych władz, że przyczyną było osunięcie się ziemi spowodowane ulewnym deszczem.

Wielu rannych przetransportowano do szpitali śmigłowcami ratownictwa medycznego.

Prezydent Turcji Recep Tayyip Erdogan złożył kondolencje rodzinom ofiar - poinformowała jego kancelaria.