epa06967510 A firefighter in action during a forest fire in Karlsdorf near Treuenbrietzen in South Brandenburg, Germany, 23 August 2018. Due to a forest fire three villages in Brandenburg, Frohnsdorf, Karlsdorf and Tiefenbrunnen were evacuated.  EPA/ALEXANDER BECHER 
Dostawca: PAP/EPA. PAP/EPA © 2018 / ALEXANDER BECHER
                                        

            Akcja gaśnicza z udziałem setek ludzi doprowadziła w piątek do znacznego ograniczenia pożaru leśnego terenu koło Berlina. "Duże części (strefy pożaru) są pod kontrolą" - powiedział agencji dpa krajowy minister spraw wewnętrznych Brandenburgii Karl-Heinz Schroeter.
      
            Obserwując na miejscu działania strażaków wyraził opinię, że jeśli utrzyma się kierunek wiatru, istnieją duże szanse na rychłe ugaszenie pożaru i na to, by ewakuowani powrócili do swych domów przed końcem dnia.

Ewakuacją objęto ponad 500 mieszkańców wiosek Frohnsdorf, Klausdorf i Tiefenbrunnen na południe od Poczdamu. Spędzili oni noc u znajomych lub na prowizorycznych kwaterach.

Pożar wybuchł w czwartek po południu, a jego strefa szybko rozszerzyła się z pięciu do około 400 hektarów. Żaden dom nie został jednak uszkodzony. Do akcji gaśniczej skierowano około 600 ludzi wspieranych przez śmigłowce. Strażacy musieli zachować ostrożność ze względu na porozrzucane w terenie resztki amunicji strzeleckiej z czasów II wojny światowej. Pominęło ją powojenne rozminowywanie, skupione głównie na niewypałach.