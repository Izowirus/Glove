Federal and State officials investigate the crime scene where Micah Johnson gunned down twelve police officers, in Dallas, Texas, USA, 08 July 2016. CORBIS OUT Archiwum fot. PAP/EPA/RALPH LAUER
                                        

            Napastnik, który otworzył ogień do uczestników turnieju gier wideo w Jacksonville, na Florydzie, zabił dwie osoby zanim popełnił samobójstwo. 11 osób zostało rannych - poinformował na konferencji prasowej w niedzielę szeryf Jacksonville Mike Williams.
      
            "Na miejscu zginęły trzy osoby. Jedną z nich był podejrzany, który odebrał sobie życie" - powiedział szeryf.

Williams zidentyfikował napastnika jako 24-letniego Davida Katza, mieszkańca Baltimore, który był uczestnikiem turnieju. Dodał, że Katz ranił 9 osób, 2 dalsze odniosły rany uciekając z miejsca strzelaniny.

Do szpitala w Jacksonville przewieziono sześć osób; jedna z nich jest w stanie ciężkim, pozostałe pięć w stanie stabilnym.

Ustalono, że Katz przyjechał do Jacksonville aby uczestniczyć w transmitowanych online rozgrywkach turnieju popularnej gry wideo Madden NFL 19 opartej na meczach ligi NFL (futbolu amerykańskiego). Miał zostać wyeliminowany z rozgrywki ponieważ popełnił zbyt dużo błędów.

Eiminacje odbywały się w restauracji Chicago Pizza w dzielnicy Jacksonville Landing. Znajduje się tam duży kompleks restauracji, barów, lokali rozrywkowych i sklepów usytuowanych wzdłuż wybrzeża rzeki St. Johns.

Był to już trzeci przypadek strzelaniny w miejscu publicznym na Florydzie w ciągu ostatnich dwóch lat. W lutym br. w strzelaninie w szkole średniej w Parkland zginęło 17 osób. Dwa lata temu uzbrojony napastnik zabił 49 osób w klubie nocnym w Orlando.

W USA toczy się obecnie ogólnonarodowa debata na temat sposobów ograniczenia dostępu do broni palnej.