PAP/EPA/PATRICK SEEGER 
                                        

            Szef KE Jean-Claude Juncker poinformował w środę wieczorem, że w związku ze zdecydowanymi postępami w negocjacjach ws. Brexitu zarekomendował przewodniczącemu Rady Europejskiej Donaldowi Tuskowi zwołanie specjalnego szczytu UE w tej sprawie.
      
            Wcześniej brytyjska premier Theresa May ogłosiła, że jej rząd kolektywnie poparł przyjęcie proponowanego tekstu umowy wyjścia Wielkiej Brytanii z Unii Europejskiej.

UE i Wielka Brytania porozumiały się w kwestii zagwarantowania praw obywateli, rozliczenia finansowego, a także uniknięcia granicy między Irlandią a Irlandią Północną - ogłosił w środę wieczorem oficjalnie główny negocjator ze strony KE Michael Barnier.

Uzgodniona umowa zakłada wyjście Wielkiej Brytanii z UE 29 marca przyszłego roku oraz wynoszący dodatkowo 21 miesięcy okres przejściowy. Porozumienie musi zostać zaakceptowane przez szefów państw i rządów krajów unijnych na specjalnym szczycie. Jego zwołanie oczekiwane jest w najbliższych godzinach.