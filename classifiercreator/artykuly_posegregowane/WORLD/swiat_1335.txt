epa05928380 (FILE) - Turkish armed riot police guard as supporters of Turkish President Recep Tayyip Erdogan shout slogans against the Netherlands in front of the Dutch Consulate in Istanbul, Turkey, 12 March 2017 (reissued 26 April 2017). According to reports on 26 April 2017, Turkey has conducted raids across the country, one of the largest operations in months, arresting over 800 people suspected of being connected to the movement loyal to US-based Islamic cleric Fethullah Gulen that lead to a failed coup in July 2016.  EPA/CEM TURKEL 
Dostawca: PAP/EPA. PAP/EPA © 2018 / CEM TURKEL
                                        

            Turecka policja zatrzymała 47 osób w operacji wymierzonej w osoby związane z siatką rzekomych zwolenników kaznodziei Fethullaha Gulena oskarżanego przez władze w Ankarze o zorganizowanie udaremnionego puczu z 2016 roku - podaje w sobotę agencja Reutera.
      
            Operację przeprowadzano w 31 prowincjach kraju; trwała od wtorku - w tygodniu poprzedzającym zaplanowane na niedzielę prezydenckie i parlamentarne wybory w Turcji. Zdaniem władz podejrzani działali jako duchowi przewodnicy wysokich rangą członków armii biorących udział w puczu.

Po próbie zamachu stanu w lipcu 2016 roku tureckie władze wprowadziły stan wyjątkowy i przeprowadziły czystki wśród rzekomych zwolenników Gulena. Zatrzymano ponad 160 tys. ludzi, prawie tyle samo osób zwolniono z pracy, z czego ponad 50 tys. zostało formalnie oskarżonych i przebywa w aresztach w oczekiwaniu na proces.

Krytycy oskarżają prezydenta Turcji Recepa Tayyipa Erdogana o to, że udaremniony pucz wykorzystał jako pretekst do zwalczania przeciwników politycznych. Rząd utrzymuje, że działania te są niezbędne ze względu na zagrożenie dla bezpieczeństwa Turcji.

Zdaniem tureckich władz to mieszkający w USA islamski kaznodzieja Gulen stoi za próbą wojskowego zamachu stanu. Jego ruch FETO uważany jest przez Ankarę za organizację terrorystyczną. Sam Gulen odpiera wszystkie zarzuty.