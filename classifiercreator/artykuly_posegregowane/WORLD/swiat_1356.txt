epa06818055 Indian villagers cross flood waters in country boats in Nagaon district of Assam, India, 18 June 2018. According to the news reports, floods affected the Northeast Indian states and six more people died in flood-related incidents during the past 24 hours, bringing the death toll to 23.  EPA/STR 
Dostawca: PAP/EPA. PAP/EPA © 2018 / STR
                                        

            W gwałtownych powodziach spowodowanych monsunowymi ulewami zginęło w północno-wschodnich Indiach i w Bangladeszu kilkudziesięciu ludzi, a ponad milion osób musiało uciekać z zagrożonych miejsc - poinformowały we wtorek władze obu krajów.
      
            Brahmaputra wystąpiła z brzegów, zalewając w zeszłym tygodniu ponad 1500 wsi w indyjskim stanie Asam.

Sytuacja w Asamie nadal jest krytyczna - oświadczył we wtorek stanowy minister ds. zasobów wodnych Keshab Mahanta. Odnosi się to do co najmniej 10 z 32 dystryktów. "Biuro meteorologiczne przewiduje jeszcze większe deszcze i burze w ciągu najbliższych 48 godzin" - powiedział Mahanta. Dodał, że w Asamie ogłoszono alert najwyższego stopnia, a wojsko trzyma śmigłowce gotowe do startu na wypadek konieczności działań ratunkowych.

W stanach Asam, Tripura i Manipur zginęło niemal 20 ludzi, a ewakuowało się około 800 tys. Ulewy zalały tysiące hektarów pól uprawnych.

Według prognoz poziom wody w Brahmaputrze będzie podnosić się do końca tygodnia, o ile nie przyjdą obfitsze ulewy - podała Centralna Indyjska Komisja Wodna.

Poziom wody w Brahmaputrze w okresie monsunów podnosi się o 10-12 metrów.

W dolnym biegu tej rzeki w Bangladeszu zginęło 11 osób, a ponad 250 tys. ewakuowało się, albo w inny sposób zostało dotkniętych powodziami - poinformowały władze tego kraju.

W zeszłym tygodniu osunięcia ziemi i inne katastrofy spowodowane ulewami zabiły w południowo-wschodnim Bangladeszu co najmniej 12 ludzi, w tym dwóch uchodźców z birmańskiej muzułmańskiej mniejszości Rohingjów żyjących w obozach w pobliżu granicy. W obozach tych mieszka, jak się ocenia, około 700 tys. Rohingjów, którzy uciekli przed prześladowaniami.