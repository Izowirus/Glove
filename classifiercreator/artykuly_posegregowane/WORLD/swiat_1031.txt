epa04823892 Israeli Navy vessel (R) patrol near the port of Ashdod, Israel, 29 June 2015. Israeli navy took over the 'Marianne', a trawler carrying pro-Palestinian activists headed to the Israeli-controlled waters of the Gaza Strip early 29 June, activists and the military said. The navy intercepted and boarded the Marianne in international waters some 100 nautical miles from Gaza, according to a spokeperson of the Freedom Flotilla organization. 'Marianne' was carrying solar panels that would help alleviate the serious shortage of electricity in Gaza, as well as medical equipment.  EPA/ABIR SULTAN 
Dostawca: PAP/EPA. Archiwum PAP/EPA © 2018 / ABIR SULTAN
                                        

            Marynarka izraelska zatrzymała w sobotę na morzu statek tzw. Flotylli Wolności, już drugi w ciągu tygodnia, na którym znajdowali się przeciwnicy blokady morskiej Strefy Gazy. 12 osób z jednostki pod szwedzką banderą przewieziono na przesłuchanie.
      
            Według armii izraelskiej zatrzymanie statku "odbyło się zgodnie z prawem międzynarodowym". Został on skierowany do portu Aszdod na południu Izraela.

Jednostka pod nazwą "Wolność dla Gazy" "pogwałciła legalną blokadę morską nałożoną na strefę Gazy" - podano w oświadczeniu armii.

Marynarka wojenna w niedzielę przeprowadziła podobną akcję wobec statku Al-Awda (arab. Powrót), pod banderą norweską z 22 osobami na pokładzie, który miał do Strefy Gazy dostarczyć środki medyczne pierwszej pomocy; statek skierowano do portu Aszkelon.

Intencją wolontariuszy, którzy próbują dotrzeć do izolowanej od świata Strefy Gazy, jest zwrócenie uwagi na blokadę Gazy, którą Izrael ustanowił w 2007 roku, kiedy radykalny islamistyczny ruch Hamas odsunął tam od władzy umiarkowanych polityków palestyńskich z Fatahu prezydenta Mahmuda Abbasa.

Blokadę Gazy próbowało przełamać w ciągu ostatnich ośmiu lat już ok. 20 statków w ramach Flotylli Wolności; ich rejsy były finansowane przez prywatnych donatorów z 14 krajów.

ONZ zaapelował do Izraela o zniesienie sankcji wobec Strefy Gazy, lecz kraj ten w czwartek wstrzymał dostawy paliwa do tego regionu. Jest to odpowiedź na wypuszczanie z tej palestyńskiej enklawy płonących balonów, które powodują szkody na południu państwa żydowskiego.