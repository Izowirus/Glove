epa06901320 US President Donald J. Trump walks on the South Lawn to depart the White House by Marine One, in Washington, DC, USA, 20 July 2018. Trump travels to Bedminster, New Jersey, for the weekend.  EPA/MICHAEL REYNOLDS 
Dostawca: PAP/EPA. Archiwum PAP/EPA © 2018 / MICHAEL REYNOLDS
                                        

            Prezydent USA Donald Trump oznajmił w sobotę, że nagrywanie klienta przez prawnika jest "być może nielegalne". Odniósł się w ten sposób do doniesień medialnych, że jego adwokat nagrał rozmowę, podczas której omawiał z nim opłacenie kobiety, z którą Trump miał mieć romans.
      
            "Nie do pomyślenia, że rząd włamał się do biura adwokata (wczesnym rankiem) - to prawie niespotykane. Jeszcze bardziej niepojęte, że prawnik nagrywa klienta - zupełnie niespotykane i być może nielegalne. Dobra wiadomość jest taka, że wasz ulubiony prezydent nie zrobił nic złego!" - napisał amerykański prezydent na Twitterze.

W piątek "New York Times" podał, że osobisty prawnik Trumpa, Michael Cohen na dwa miesiące przed wyborami w 2016 roku nagrał rozmowę, podczas której omawiał z nim opłacenie byłej modelki "Playboya" Karen McDougal, z którą prezydent USA miał mieć romans.

FBI trafiło na to nagranie podczas nalotu na mieszkania i biuro Cohena; ministerstwo sprawiedliwości prowadzi śledztwo w sprawie zaangażowania prawnika w opłacanie kobiet, które Trump chciał uciszyć przed wyborami prezydenckimi - pisał "NYT".

Prokuratorzy chcą ustalić, czy postępowanie Trumpa i jego prawnika stanowiło pogwałcenie prawa regulującego finansowania wyborów w USA, a zatem - jak poinformował nowojorski dziennik - "wszelkie konwersacje z Trumpem na temat tych płatności są dla nich przedmiotem wielkiego zainteresowania".