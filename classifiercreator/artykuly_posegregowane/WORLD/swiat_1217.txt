epa06870520 Thai soldiers unload diving gear and rescue equipment during the ongoing rescue operation for the child soccer team and their assistant coach at Tham Luang cave in Khun Nam Nang Non Forest Park, Chiang Rai province, Thailand, 07 July 2018. Operations are underway to safely bring out the 13 members of youth soccer team including their assistant coach who have been trapped in Tham Luang cave since 23 June 2018.  EPA/RUNGROJ YONGRIT 
Dostawca: PAP/EPA. PAP/EPA © 2018 / RUNGROJ YONGRIT
                                        

            Władze prowincji Chiang Rai położonej na północy Tajlandii poinformowały o rozpoczęciu akcji mającej na celu wydobycie 13 chłopców uwięzionych w jaskini. Potrwa ona 3-4 dni w zależności od warunków pogodowych - powiedział jeden z dowódców wojskowych.
      
            Najszybszy możliwy termin wydobycia nastoletnich piłkarzy z jaskini Tham Luang Nang Non, gdzie są uwięzieni wraz z ich trenem od 23 czerwca, to godz. 21 czasu lokalnego (godz. 16 w Polsce).

"Cała trzynastoosobowa grupa jest już więcej niż gotowa do opuszczenia jaskini. To jest szczyt naszej gotowości" - powiedział dziennikarzom Narongsak Osottanakorn, szef akcji ratowniczej prowadzonej w jaskini i zarazem gubernator prowincji.

Na razie brakuje jeszcze informacji, w jaki sposób ratownicy poradzą sobie z faktem, że jaskinia jest częściowo zalana wodą, a większość uwięzionej grupy nie umie pływać ani też nurkować.

Do tej pory akcja ratownicza ograniczała się do przekazywania wycieńczonym chłopcom i trenerowi wysokokalorycznego pożywienia i lekarstw.

Uwięzienie nastolatków w jaskini poruszyło cały świat. W sprawę zaangażowali się najlepsi światowi eksperci, którzy próbują opracować sposób na wydostanie grupy z jaskini.

Dotychczas wszelkie próby kończyły się jednak niepowodzeniem. Po utracie przytomności spowodowanej brakiem tlenu po wejściu do jaskini zmarł w piątek jeden z tajskich ratowników.

Ratownicy nie wykluczają scenariusza, w którym młodzi piłkarze będą musieli spędzić w środku nawet kilka miesięcy do momentu, w którym poziom wody obniży się. Specjaliści rozważają jednak m.in. wykonanie odwiertów od góry jaskiń.