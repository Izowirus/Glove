US Secretary of Defense Jim Mattis talks to media prior to the arrival of German Defense Minister Ursula von der Leyen (not in the picture) at the Pentagon in Arlington, Virginia, USA, 20 June 2018. Archiwum fot. PAP/EPA/CLEMENS BILAN
                                        

            Wojsko USA przygotuje dwie ze swoich teksańskich baz do przyjęcia imigrantów - powiedział w poniedziałek szef Pentagonu James Mattis, zaznaczając, że nie może udzielić więcej szczegółowych informacji w tej sprawie.
      
            Migranci mają mieszkać w Fort Bliss w pobliżu El Paso oraz w Goodfellow Air Base w San Angelo. Według źródła Reutersa w amerykańskiej administracji w jednej z baz przebywać będą rodziny imigrantów, a w drugiej dzieci imigrantów.

"Nie zamierzamy zajmować się aspektem politycznym. Zapewnienie mieszkań, schronienia dla tych, którzy tego potrzebują, jest zgodną z prawem funkcją rządu" - powiedział Mattis dziennikarzom przed wylotem w podróż do Azji.
Zgodnie z polityką prezydenta USA Donalda Trumpa wszystkie osoby przyłapane na próbie nielegalnego przekroczenia granicy amerykańskiej są aresztowane, rejestrowane i w oczekiwaniu na proces sądowy przetrzymywane w federalnych aresztach imigracyjnych bądź - jeśli to była ich pierwsza próba - po nałożeniu im elektronicznych bransoletek na nogi warunkowo zwalniani w oczekiwaniu na proces sądowy.

W wyniku tej polityki wiele rodzin, które próbowały przedostać się do USA przez Meksyk z Hondurasu i innych krajów Ameryki Środkowej, zostało rozbitych. Liczne przypadki oddzielania dzieci od rodziców wzbudziły silne protesty amerykańskiej opinii publicznej. W ubiegłym tygodniu rząd poprosił wojsko, by zapewniło schronienie dla 20 tys. dzieci imigrantów.

W środę Trump wydał rozporządzenie wykonawcze przewidujące zakończenie praktyki oddzielania dzieci nielegalnych imigrantów od rodziców. Na mocy rozporządzenia nielegalni imigranci z dziećmi będą mogli wspólnie przebywać w ośrodkach odosobnienia.