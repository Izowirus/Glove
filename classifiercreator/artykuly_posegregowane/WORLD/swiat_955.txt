Adazi, Łotwa, 15.08.2018. Premier Mateusz Morawiecki (3L) podczas spotkania z żołnierzami Polskiego Kontyngentu Wojskowego w Bazie Wojskowej w Adazi na Łotwie, 15 bm.  Szef polskiego rządu wraz z żołnierzami uczestniczy w uroczystościach związanych z obchodami Święta Wojska Polskiego. (cat) PAP/Radek Pietruszka PAP © 2018 / Radek Pietruszka
                                        

            Od uroczystego apelu z okazji Święta Wojska Polskiego rozpoczęła się środowa wizyta premier Mateusz Morawiecki w bazie wojskowej w Adazi na Łotwie, gdzie stacjonują żołnierze Polskiego Kontyngentu Wojskowego.
      
            W dniu święta Wojska Polskiego Mateusz Morawiecki był obecny wśród polityków oglądających Wielką Defiladę Niepodległości w Warszawie. Po zakończeniu oficjalnych uroczystości premier udał się na Łotwę.

Po południu szef polskiego rządu odwiedził polskich żołnierzy stacjonujących w bazie wojskowej w Adazi na Łotwie. Szef kancelarii premiera Michał Dworczyk zapowiedział w rozmowie z PAP, że premier Morawiecki wraz z żołnierzami weźmie udział w uroczystościach związanych z obchodami święta Wojska Polskiego.

Podczas uroczystości szef rządu wręczy akty mianowania awansowanym żołnierzom Polskiego Kontyngentu Wojskowego.

Następnie szef rządu ma zapalić znicz przed pomnikiem poległych na misjach żołnierzy Vienotiba Speks.

Decyzję o wysłaniu do Polski oraz państw bałtyckich, w tym Łotwy, czterech wielonarodowych batalionowych grup bojowych potwierdził szczyt NATO w Warszawie w lipcu 2016 r. Celem inicjatywy określonej jako wysunięta wzmocniona obecność (eFP) było wzmocnienie wschodniej flanki Sojuszu. Polska wydzieliła siły do batalionów stacjonujących w Rumunii i na Łotwie.

Batalionowe grupy bojowe to wzmocnione, samodzielne bataliony, liczące 1-1,5 tys. żołnierzy. Każda z nich jest wielonarodowa - tzw. państwo ramowe wystawia większość sił i dowodzi całą grupą, złożoną także z żołnierzy innych krajów.

Z Adazi Rafał Białkowski