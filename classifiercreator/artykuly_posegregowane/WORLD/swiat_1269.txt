epa06851525 Bulgarian Prime Minister Boyko Borissov (R) hands over a European pennant to Austrian Chancellor Sebastian Kurz (L) as they pose for the media during the Inaugural event due to the Austrian presidency of the European Union in Schladming, Austria, 30 June 2018. Austria takes over the presidency of the European Union for the next six month.  EPA/MICHAEL GRUBER 
Dostawca: PAP/EPA. PAP/EPA © 2018 / MICHAEL GRUBER
                                        

            W pobliżu miasta Schladming, w środkowej Austrii, odbyła się ceremonia przekazania Austrii przez Bułgarię półrocznej prezydencji w Radzie UE. Austriacki kanclerz Sebastian Kurz podkreślił, że prezydencja to "zaszczyt, jak i wielka odpowiedzialność".
      
            Kurz wskazywał wcześniej, że do priorytetów austriackiej prezydencji należeć będzie bezpieczeństwo i ochrona granic zewnętrznych Europy. "Jesteśmy świadomi, że międzynarodowe środowisko jest obecnie skomplikowane" - ocenił w sobotę kanclerz.

W uroczystości, która odbyła się na szczycie góry Planai na wysokości 1900 metrów n.p.m., brali również udział premier Bułgarii Bojko Borisow i przewodniczący Rady Europejskiej Donald Tusk.

Kurz podziękował na Twitterze szefowi rządu Bułgarii "za wspaniałą pracę (podczas prezydencji) i współpracę w ramach przygotowań do przewodnictwa Austrii w UE, które rozpocznie się jutro!".

Motto austriackiej prezydencji brzmi: "Europa, która chroni"; oficjalnie austriackie przewodnictwo w Radzie UE rozpocznie się w niedzielę, 1 lipca.

"Życzę Sebastianowi Kurzowi powodzenia podczas prezydencji w UE Austrii, będącej istotnym łącznikiem między wschodem i zachodem, północną i południem" - podkreślił na Twitterze Tusk.

31-letni Kurz, który stanął na czele rządu w Wiedniu w ubiegłym roku, jest przewodniczącym chadeckiej Austriackiej Partii Ludowej (OeVP), która po ubiegłorocznych wyborach parlamentarnych utworzyła koalicję rządową z prawicowo-populistyczną Austriacką Partią Wolności (FPOe).