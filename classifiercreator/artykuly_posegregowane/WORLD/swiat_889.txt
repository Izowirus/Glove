Papież Franciszek przybył w sobotę do Irlandii, rozpoczynając swą 24. zagraniczną podróż. Papieski samolot wylądował na lotnisku w Dublinie. W Irlandii papież spędzi niecałe dwa dni, w trakcie których weźmie udział w uroczystościach Światowego Spotkania Rodzin.
      
            W programie pierwszego dnia wizyty są spotkania z władzami Irlandii, wizyta w kościelnym ośrodku pomocy, spotkanie z młodymi małżeństwami i narzeczonymi oraz udział w wielkim święcie rodzin na dublińskim stadionie.

Irlandzkie media wiele miejsca poświęcają podróży Franciszka, podkreślając, że podejmie on kwestię skandalu pedofilii w Kościele w tym kraju; największego, jaki miał miejsce w Europie. 