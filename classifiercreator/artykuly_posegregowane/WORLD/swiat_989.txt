epa06935132 Italian Prime Minister Giuseppe Conte during his press conference at Chigi Palace in Rome, Italy, 08 August 2018. Giuseppe Conte said that his government's 2019 budget will be bold ahead of a meeting with deputy premiers Luigi Di Maio and Matteo Salvini.  EPA/ANGELO CARCONI 
Dostawca: PAP/EPA. PAP/EPA © 2018 / ANGELO CARCONI
                                        

            Rząd Włoch kierowany przez Giuseppe Contego będzie krótko pracował - taką tezę postawił szef Parlamentu Europejskiego Antonio Tajani, wiceprzewodniczący opozycyjnej partii Forza Italia. Jego zdaniem, koalicję Ruchu Pięciu Gwiazd i Ligi dzieli wszystko.
      
            W opublikowanym w sobotę wywiadzie dla włoskiego dziennika "Quotidiano Nazionale", Tajani oświadczył: "Rząd krótko się utrzyma. Liga i Ruch Pięciu Gwiazd mają całkowicie odmienne poglądy we wszystkich kwestiach: polityki zagranicznej, gospodarki, Europy".

"Jak długo (lider Ligi) Matteo Salvini wytrzyma w rządzie z hegemonią Ruchu Pięciu Gwiazd?" - pytał. Tajani wyraził opinię, że wicepremier Salvini "porzuci" politycznego przywódcę ruchu, wicepremiera Luigiego Di Maio.

W opinii szefa PE, Liga traci poparcie z powodu koalicji z antysystemowym ruchem.

Tajani zapewnił: "My nie liczymy na upadek rządu, po to, by prowadzić gry polityczne". "Kierujemy się interesem Włoch" - dodał. "Miodowy miesiąc" Ruchu i Ligi "skończył się" - stwierdził szef PE.

Rząd Contego pracuje od początku czerwca.