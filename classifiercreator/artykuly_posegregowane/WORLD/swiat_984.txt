epa06943632 A Horizon Air Bombardier Q400 takes off from Seattle-Tacoma International Airport  in SeaTac, Washington, USA, 11 August 2018. On 10 August 2018 a Horizon Air employee allegedly stole a Horizon Air Bombardier Q400 flew it for about 90 minutes before crashing the aircraft on an Island south of Tacoma, Washington USA.  EPA/STEPHEN BRASHEAR 
Dostawca: PAP/EPA. PAP/EPA © 2018 / STEPHEN BRASHEAR
                                        

            Mechanik, który w piątek wieczorem czasu miejscowego porwał samolot bez pasażerów na międzynarodowym lotnisku w Seattle na zachodzie USA, miał myśli samobójcze; zdarzenie nie miało podłoża terrorystycznego - poinformowała policja.
      
            Ze wstępnych ustaleń wynika, że do katastrofy doszło, ponieważ 29-letni mechanik "robił w powietrzu akrobacje albo nie potrafił latać" - podała policja hrabstwa Pierce. Jej rzecznik Ed Troyer zaznaczył, że porywacz miał myśli samobójcze, a zdarzenie nie ma podłoża terrorystycznego. Dodał, że z bazy w Portland "w ciągu kilku minut" wyleciały F-15, a piloci "dbali o bezpieczeństwo ludzi na ziemi".

Policja twierdzi, że mechanik działał w pojedynkę i przypuszcza, że porywacz zginął w katastrofie.

Mechanik przeprowadził bez zezwolenia start samolotu z portu lotniczego Seattle-Tacoma ok. godz. 20 czasu miejscowego (ok. 5 rano w sobotę w Polsce).

Na nagraniach zamieszczonych w internecie widać, jak samolot wykonuje niebezpieczne manewry w powietrzu. Świadkowie relacjonują, że widzieli, jak porwana maszyna była goniona przez dwa wojskowe myśliwce.

Bombardier Q400 przewoźnika Horizon Air, na którego pokładzie może podróżować 76 pasażerów, rozbił się na Ketron Island na południowy zachód od miasta Tacoma w stanie Waszyngton.

Jak podaje AP, mężczyzna mówił kontrolerom lotów, że jest "tylko załamanym facetem". Na nagraniu słychać, jak kontroler ruchu próbuje namówić porywacza, do którego zwraca się po imieniu, by ten wylądował.