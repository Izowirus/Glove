epa06923770 Students stop a vehicle of border guards during a rally demanding safe roads on the 5th day of protests in Dhaka city, Bangladesh, 02 August 2018. According to local media reports, students protested after the death of two college students in a bus accident happening in the capital on 29 July 2018.  EPA/MONIRUL ALAM 
Dostawca: PAP/EPA. PAP/EPA © 2018 / MONIRUL ALAM
                                        

            Dziesiątki tysięcy uczniów szkół średnich z Bangladeszu już siódmy dzień protestuje w sobotę w stolicy kraju Dhace w sprawie polepszenia bezpieczeństwa na drogach. W niedzielę w wypadku drogowym zginęło tam dwoje nastolatków.
      
            Władze miasta zaapelowały do protestujących, aby zakończyli swą akcję, która sparaliżowała prawie całe miasto.

Od soboty rana młodzież w szkolnych mundurkach zbierała się w deszczu blokując główne skrzyżowania.

Młodzi ludzie, nawet 13-latkowie, zatrzymują samochody i autobusy, sprawdzając, czy kierowcy mają ważne dokumenty i w jakim stanie są pojazdy.

Protesty młodzieży wybuchły po śmierci chłopaka i dziewczyny, którzy zostali potrąceni przez autobus jadący z dużą prędkością.

Oliwy do ognia dolał komentarzem minister transportu Szahjahan Chan, który powiedział, że młodzież nie zareagowała, gdy 33 osoby zginęły kilka dni wcześniej w wypadku indyjskiego autobusu, a masowo wyszła na ulice, gdy zginęło dwóch ich rówieśników.

Ministerstwo oświaty zamknęły licea w czwartek, obiecując młodzieży wzięcie pod uwagę ich żądań w sprawie bezpieczeństwa na drogach.

Inni ministrowie zaapelowali też do młodych ludzi, aby powrócili do szkoły; obawiają się oni, że demonstracje zaczną mieć charakter antyrządowy.

Szacuje się, że ponad 4 tys. pieszych zginęło w wypadkach drogowych w Bangladeszu w 2017 roku, co stanowi wzrost o 25 proc. w stosunku do 2016 roku.