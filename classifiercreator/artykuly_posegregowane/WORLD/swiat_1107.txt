epa06905867 Children play in the water jets at a park near Nerima in Tokyo, Japan, 23 July 2018 as temperature rose up to 39.6 degrees Celsius, the highest temperature since the start of weather information record. While central Tokyo hit the 39 degrees mark, the city of Kumagaya, north of Tokyo measured 41.1 degrees Celsius , the yet highest temperature in Japan. From the end of April to mid-July 2018, reportedly so far 21,166 people were taken to hospital for heat related problems, alone from 09 to 15 July, a total of 9,956 people were hospitalized due to suffering from the hot weather conditions, Japan's Fire and Disaster Management Agency said.  EPA/KIMIMASA MAYAMA 
Dostawca: PAP/EPA. Archiwum PAP/EPA © 2018 / KIMIMASA MAYAMA
                                        

            41,1 stopnia Celsjusza pokazały w poniedziałek termometry w mieście Kumagaya w pobliżu Tokio; to najwyższa temperatura w historii pomiarów w Japonii - poinformowały w poniedziałek służby meteorologiczne. Fala upałów utrzymuje się w tym kraju od ponad tygodnia.
      
            Według agencji Associated Press oczekuje się, że w poniedziałek słupki rtęci w Tokio wskażą 37 st. Celsjusza, a w Nagoi w środkowej części kraju - 39 st.

Bardzo wysokie temperatury w ostatnim czasie sprawiły, że ponad 40 osób zmarło, a dziesiątki tysięcy skierowano do szpitali. Tylko w sobotę co najmniej 11 osób zmarło na skutek - jak podejrzewają lekarze - udaru cieplnego.

Władze Japonii apelują do obywateli, by w miarę możliwości nie wychodzili na zewnątrz i korzystali z klimatyzacji.

W ubiegłym roku 48 osób zmarło w Japonii w wyniku upałów między majem a wrześniem, przy czym 31 zmarło w lipcu. Według krajowej agencji meteorologicznej obecną falę upałów spowodowało nawarstwienie się dwóch układów wysokiego ciśnienia nad znaczną częścią Japonii.

Upały dają się we znaki także mieszkańcom Korei Południowej. W mieście Gangneung na północnym wschodzie kraju w poniedziałek o godz. 6.45 odnotowano najwyższą dobową temperaturę minimalną - 31 st. C - poinformowała południowokoreańska agencja Yonhap. W Seulu wskazanie to wyniosło 29 st. C.