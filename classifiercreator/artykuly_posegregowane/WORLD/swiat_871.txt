epa06920738 Russian Defense Minister Sergei Shoigu speaks during a news conference following the third round of the Russian-Japanese 2+2 foreign and defence ministerial consultations in Moscow, Russia, 31 July 2018. The meeting takes place in Moscow for the first time after two previous rounds held in Tokyo in November 2013 and in March 2017.  EPA/MAXIM SHIPENKOV 
Dostawca: PAP/EPA. PAP/EPA © 2018 / MAXIM SHIPENKOV
                                        

            Ministerstwo obrony Rosji oświadczyło w poniedziałek, że rosyjskie lotnictwo nie prowadzi żadnych operacji w pobliżu granicy Afganistanu z Tadżykistanem. Moskwa zareagowała w ten sposób na doniesienia o bombardowaniu w tamtym rejonie, którego mógł dokonać rosyjski samolot.
      
            Wcześniej tego dnia rzecznik policji prowincji Tachar, Chalil Asir powiedział, że tadżycki lub rosyjski samolot zbombardował w niedzielę powiat Durkad w tej prowincji w północno-wschodnim Afganistanie, w rejonie granicy z Tadżykistanem.

Według rzecznika bombardowanie nastąpiło po zabiciu przez talibów dwóch tadżyckich strażników granicznych. Jak dodał, zginęło ośmiu talibów, a sześciu zostało rannych.

Cytowany przez agencję Reutera rzecznik talibów Zabihullah Mudżahid potwierdził informacje o starciach, ale zastrzegł, że wybuchły one pomiędzy przemytnikami narkotyków a tadżyckimi strażnikami granicznymi. Jak dodał, samolot zbombardował zalesiony teren wykorzystywany przez przemytników.

Rzecznik gubernatora prowincji Tachar, Dżawed Hedżri, przyznał, że nie jest jasne, kto dokonał bombardowania, natomiast sześć osób, które w nim zginęły, to handlarze narkotyków. "Tożsamość przemytników nie jest znana" - powiedział.

Reuters zwraca uwagę, że do starć na granicy Afganistanu i Tadżykistanu dochodzi rzadko w porównaniu z licznymi incydentami zbrojnymi wzdłuż wschodniej granicy Afganistanu z Pakistanem.