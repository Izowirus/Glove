epa06885328 US President Donald J. Trump arrives for a bilateral meeting with British Prime Minister Theresa May (not seen) at Chequers in Aylesbury, Britain, 13 July 2018.  US President Trump is on a three-day working visit to the United Kingdom, first trip to the country as US president.  EPA/CHRIS RATCLIFFE / POOL 
Dostawca: PAP/EPA. PAP/EPA © 2018 / CHRIS RATCLIFFE / POOL
                                        

            Unia Europejska, Rosja i Chiny to wrogowie - powiedział amerykański prezydent Donald Trump w opublikowanym w niedzielę wywiadzie dla telewizji CBS News. "USA mają wielu wrogów" - ocenił prezydent.
      
            "Myślę, że Unia Europejska to wróg, co oni nam robią w kwestii handlu" - mówił Trump w wywiadzie nagranym w sobotę na jego polu golfowym w Szkocji, gdzie amerykańska para prezydencka spędziła weekend. "Nie pomyślelibyście tego o UE, ale jest ona wrogiem" - dodał.

Amerykański przywódca podkreślił, że "w pewnych aspektach" Rosja jest wrogiem, a Chiny są wrogiem "gospodarczo".



Trump zaznaczył też: "Ale to nie znaczy, że są źli. To nic nie znaczy. Znaczy to, że są konkurencyjni". "Szanuję przywódców tych krajów. Ale w sensie handlowym naprawdę nas wykorzystali, a wiele z tych krajów jest w NATO i nie płacili swoich rachunków" - powiedział.

Prezydent Trump odleciał w niedzielę około godz. 16 czasu miejscowego (godz. 17 w Polsce) z Glasgow w Szkocji do stolicy Finlandii Helsinek, gdzie spotka się w poniedziałek z prezydentem Rosji Władimirem Putinem.