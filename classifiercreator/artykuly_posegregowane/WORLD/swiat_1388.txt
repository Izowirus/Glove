epa06712491 European Union flags fly near the seat of the European Commission at the Berlaymont building in Brussels, Belgium, 05 May 2018.  EU institutions in Brussels opened their doors to the public on 05 May to celebrate 'Europe Day'.   Archiwum PAP/EPA/JULIEN WARNAND 
                                        

            Dziesięć lat po rosyjskiej inwazji na Gruzję Parlament Europejski przyjął w czwartek rezolucję w sprawie okupowanych terytoriów Abchazji i Osetii Południowej. PE wezwał w niej Rosję do wycofania się z tych separatystycznych regionów Gruzji.
      

Jak podkreśliła, rezolucja przypomina światowej opinii publicznej inwazję Rosji na Gruzję w sierpniu 2008 roku i okupację Osetii Południowej i Abchazji. "Jestem szczęśliwa, że w jej tekście znalazło się uznanie dla wybitnej roli przywódców Europy Środkowej i Wschodniej, którzy pod kierownictwem śp. prezydenta Lecha Kaczyńskiego podjęli natychmiastową wyprawę do Tbilisi, co razem z zaangażowaniem Stanów Zjednoczonych pozwoliło na zatrzymanie rosyjskiego marszu na stolicę Gruzji" - zaznaczyła.



Europosłowie: 10 lat po rosyjskiej agresji wojskowej na Gruzję Federacja Rosyjska nadal bezprawnie okupuje gruzińskie terytoria Abchazji i Osetii Południowej
Europosłowie w dokumencie podkreślili, że 10 lat po rosyjskiej agresji wojskowej na Gruzję w sierpniu 2008 r. Federacja Rosyjska nadal bezprawnie okupuje gruzińskie terytoria Abchazji i Osetii Południowej, naruszając prawo międzynarodowe i oparty na zasadach system międzynarodowy.
Zwrócili też uwagę, że tzw. traktaty o integracji i sojuszu, podpisane przez Rosję z Abchazją i Osetią Płd. w 2014 i 2015 r., były wyraźnym pogwałceniem prawa międzynarodowego, zasad Organizacji Bezpieczeństwa i Współpracy w Europie (OBWE) i międzynarodowych zobowiązań Rosji. Podkreślili, że Unia Europejska nie uznaje ram tzw. wyborów i referendum, które popierani przez Rosję separatyści przeprowadzili w 2016 i 2017 r. w gruzińskich regionach Abchazji i Osetii Płd.

Europosłowie zwrócili także uwagę, że "linia rozgraniczająca" okupowane terytoria jest powoli, ale stale przesuwana w głąb terytorium kontrolowanego przez Tbilisi, a w niektórych miejscach bardzo zbliża się do infrastruktury krytycznej - takiej jak autostrady i gazociągi.
"Wspólna wizyta ad hoc wschodnio- i środkowoeuropejskich przywódców – prezydenta Polski Lecha Kaczyńskiego, prezydenta Estonii Toomasa Hendrika Ilvesa, prezydenta Litwy Valdasa Adamkusa, premiera Łotwy Ivarsa Godmanisa, prezydenta Ukrainy Wiktora Juszczenki – w Gruzji w dniu 12 sierpnia 2008 r. jest powszechnie postrzegana jako jeden z głównych czynników, które powstrzymały rosyjskie natarcie na Tbilisi, gdy oddziały znajdowały się zaledwie 50 km od gruzińskiej stolicy, i ułatwiły zawarcie zawieszenia broni przy pośrednictwie francuskiej prezydencji Rady UE" - czytamy w rezolucji.

PE: rosyjska inwazja z 2008 r. stanowiła pierwszy poważny otwarty atak na porządek europejski
Parlament uznał też, iż "rosyjska inwazja z 2008 r. stanowiła pierwszy poważny otwarty atak na porządek europejski; mając na uwadze, że później nastąpiły kolejne, w tym aneksja Krymu i działania wojenne we wschodniej Ukrainie".
Parlament Europejski wezwał także instytucje UE, by przyjęły podejście spójne z podejściem PE i polityką parlamentów narodowych państw członkowskich oraz stosowały jaśniejsze i bardziej precyzyjne słowa, określając rosyjską napaść na Gruzję jako okupację gruzińskich terytoriów Abchazji i Regionu Cchinwali/Osetii Południowej przez Federację Rosyjską.
W rezolucji europosłowie apelują do państw członkowskich i Rady UE o objęcie sankcjami wszystkich, którzy znajdują się na tzw. liście Otchozoria-Tatunaszwili. Lista została sporządzona przez gruziński parlament i uwzględnia nazwiska sprawców oraz osób, które uczestniczyły w atakach na gruzińskich obywateli.

Przewodniczący parlamentarnej komisji spraw zagranicznych David McAllister (Europejska Partia Ludowa) powiedział w czwartek, że konflikt w Gruzji, choć "zamrożony", nie powinien stać się konfliktem zapomnianym. "W celu rozwiązania konfliktu Rosja musi podjąć trzy działania: bezwarunkowo wypełnić wszystkie postanowienia porozumienia o zawieszeniu broni, zaprzestać stawiania zasieków z drutu kolczastego na granicy administracyjnej i powstrzymać się od dalszego wkraczania na terytorium Gruzji, a także umożliwić powrót wszystkich przesiedlonych obywateli Gruzji" - wskazał.





Zdaniem Złotowskiego rosyjska inwazja na Gruzję była przede wszystkim testem dla Zachodu - "dla jego górnolotnych deklaracji, dla gotowości do reagowania na konflikty i dla jego wiarygodności wobec partnerów". "Niestety, podobnie jak fiasko szczytu NATO w kwietniu 2008 r., także ta (rosyjska) agresja pokazała jak niewiele tak naprawdę Europa chce i może zrobić, by bronić pokoju i bezpieczeństwa w starciu z Rosją. W sierpniu 2008 r. niewielu przywódców miało odwagę mówić o tym głośno. Tylko prezydent Lech Kaczyński rozumiał, że brak zdecydowanej reakcji na obecność rosyjskich wojsk w Gruzji zachęci (ówczesnego premiera Władimira) Putina do stosowania identycznych metod w przyszłości" - mówił europoseł PiS.

Wskazywał, że wojna na Ukrainie, aneksja Krymu, rosyjska obecność w Syrii czy trwająca nieustannie wojna informacyjna to dzisiejsze skutki bierności Unii Europejskiej sprzed 10 lat. "Naiwnością byłoby sądzić, że to już koniec. Pytanie tylko, kto będzie następną ofiarą?" - pytał Złotowski.
Ze Strasburga Łukasz Osiński