epa06877172 An elderly resident picks up his friend's grandson's bicycle from mud at the flood-devastated town of Kurashiki, Okayama Prefecture, western Japan, 10 July 2018. According to public television reports on 10 July, heavy rainfalls have killed 148 people and at least 59 people remain missing in southwestern and western Japan.  EPA/JIJI PRESS JAPAN OUT EDITORIAL USE ONLY/  NO ARCHIVES 
Dostawca: PAP/EPA. Archiwum PAP/EPA © 2018 / JIJI PRESS
                                        

            Do 199 wzrosła liczba śmiertelnych ofiar ulewnych deszczy, powodzi i osunięć ziemi w zachodniej Japonii - poinformowała w czwartek AFP.  Wiele osób jeszcze nie odnaleziono, więc bilans ten może ulec zmianie.
      
            Rząd utworzył biuro kontaktowe w ośrodku zarządzania kryzysowego w kancelarii premiera Shinzo Abego. Szef rządu nakazał "priorytetowe traktowanie ratowania życia ludzkiego oraz bezzwłoczne wysyłanie zespołów ratunkowych".

W poszukiwaniach ludzi uwięzionych i rannych oraz w wydobywaniu zwłok uczestniczy blisko 5 tys. żołnierzy, policjantów i strażaków.

Polecenia ewakuacji wydano prawie 2 milionom ludzi, a ok. 4 milionom ewakuację zalecono. Ostrzeżenia przed ulewami i osunięciami ziemi dotyczą 19 prefektur.

Do kataklizmu doprowadziły padające od ubiegłego czwartku ulewne deszcze, które wprawdzie przestały padać, ale władze ostrzegają przed możliwymi nawałnicami i burzami. Palące słońce i temperatury powyżej 30 stopni Celsjusza budzą z kolei obawy o ataki serca wśród mieszkańców na obszarach pozbawionych dostępu do wody i elektryczności. Według agencji Reutera prądu nie ma 13 tys. odbiorców, a setki tysięcy osób zostały pozbawione bieżącej wody.

To największa katastrofa meteorologiczna w Japonii od 1982 roku.