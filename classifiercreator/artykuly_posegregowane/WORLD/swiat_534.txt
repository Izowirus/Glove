Trzęsienie ziemi o magnitudzie 6,8 st. wystąpiło w piątek nad ranem, czasu lokalnego, na Morzu Jońskim u wybrzeży zachodniej Grecji. Brak informacji o ofiarach lub zniszczeniach.
      
            Według amerykańskiej Służby Geologicznej (USGS) epicentrum trzęsienia ziemi znajdowało się w rejonie wyspy Zakynthos, w odległości ok. 140 km na południowy zachód od miasta Patras na Peloponezie, na głębokości 16,5 km pod dnem morskim.

Po głównym wstrząsie nastąpił wstrząs wtórny o magnitudzie 5,2 st. Ogłoszono ostrzeżenie przed falami tsunami.

Grecja usytuowana jest na styku dwóch płyt tektonicznych i często nawiedzana jest przez trzęsienia ziemi.