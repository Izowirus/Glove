epa07007930 A ballot envelope is put in ballot box at a polling station in Tomelilla, Sweden, 09 September 2018. About 7.5 million Swedes are eligible to vote in the countryâ€™s general elections on 09 September that are expected to see huge gains for the far-right Sweden Democrats (SD) party and losses for the ruling coalition of Social Democrtas and the Green party. The previous election campaign has been dominated by a controversial debate over the country's immigration policy.  EPA/JOHAN NILSSON SWEDEN OUT 
Dostawca: PAP/EPA. PAP/EPA © 2018 / JOHAN NILSSON
                                        

            W niedzielnych wyborach parlamentarnych, po przeliczeniu 99 proc. głosów, zwycięża rządząca Szwecją Partia Robotnicza-Socjaldemokraci (S) z wynikiem 28,4 proc. Trzecie miejsce osiąga antyimigranckie ugrupowanie Szwedzcy Demokraci (SD), otrzymując 17,6 proc. głosów.
      
            "Ja i mój rząd będziemy dążyć, aby przekroczyć dotychczasowy podział na bloki czerwono-zielony i centroprawicowy" - powiedział dotychczasowy premier Szwecji Stefan Loefven z Partii Robotniczej-Socjaldemokraci.

Konserwatywno-liberalna Umiarkowana Partia Koalicyjna (M) zajęła drugie miejsce z wynikiem 19,8 proc. głosów. Jej lider Ulf Kristiansson bezskutecznie wezwał premiera do dymisji.

Nieoczekiwany sukces - trzecie miejsce - Szwedzkich Demokratów spowodował, że nie ma większości żaden z dotychczasowych bloków, ani czerwono-zielony z socjaldemokratami na czele, ani centroprawicowy, w którym prym wiedzie Umiarkowana Partia Koalicyjna.

SD w nowym parlamencie może liczyć na 62 mandaty i być języczkiem u wagi między dotychczasowymi koalicjami.

Frekwencja w niedzielnych wyborach wyniosła 84,8 proc. (w poprzednich - 83,4 proc.).

Szwecję czekają długie polityczne pertraktacje, których celem będzie zbudowanie większości w parlamencie. Podczas wieczoru wyborczego przewodniczący Szwedzkich Demokratów Jimmie Akesson zadeklarował, że chce mieć wpływ na ukształtowanie nowego rządu. "Jesteśmy gotowi do współpracy" - powiedział. Ta zapowiedź oznacza, że poprze on raczej centroprawicowe partie. Z drugiej strony socjaldemokraci będą próbować zbudować większość opierając się na głosach liberałów oraz agrarnej Partii Centrum.

Koalicja partii lewicowych może liczyć jedynie na 144 mandaty w 349-osobowym parlamencie, zaś prawicowy sojusz bez SD na 143 mandaty. Żadna z partii nie zadeklarowała chęci rozmów do czasu podania oficjalnych wyników, które mają być ogłoszone w poniedziałek.

W niedzielę w Szwecji odbywały się także wybory do rad gmin oraz rad wojewódzkich.

Ze Sztokholmu Daniel Zyśk