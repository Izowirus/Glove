Nawigacyjne zdolności mrówek są bardziej wyrafinowane niż się dotychczas wydawało - informuje pismo “Current Biology”. Aby zachować właściwy kierunek wędrówki, mrówki wykorzystują zarówno pozycję Słońca na niebie, jak i otoczenie.
      
            W porównaniu z innymi owadami, mrówki wykazują szczególnie duże zdolności nawigacyjne. Żyjąc w dużych koloniach, muszą poszukiwać pożywienia i przynosić je do gniazda. Często wloką zdobycz z daleka, będąc odwrócone tyłem do celu wędrówki. Mimo to nie tracą orientacji.

Brytyjsko – francuski zespół przeprowadził badania pustynnych mrówek Cataglyphis velox, znoszących do gniazda kawałki ciasta po trasie, która miały okazję wcześniej poznać. Naukowcy twierdzą, że mimo niewielkich rozmiarów (mniej więcej łebka szpilki), mózg tych owadów jest niezwykle wyrafinowany. Potrafią podążać w określonym kierunki niezależnie od tego, jak zorientowane jest w przestrzeni ich ciało. Nie błądzą nawet wówczas, gdy są zmuszone do chodzenia w kółko.

Wyniki eksperymentów sugerują, że aby zachować właściwy kierunek mrówki wykorzystują zarówno pozycję Słońca na niebie, jak i informacje dotyczące widoku ich otoczenia. Gdy położenie Słońca zafałszowano za pomocą lustra, zaczynały błądzić.

"Naszym głównym odkryciem jest to, że mrówki potrafią +oddzielić+ kierunek ruchu od orientacji ciała" - powiedział BBC dr Antoine Wystrach z University of Edinburgh. Jak zaznaczył, te małe owady tworzą bardziej wyrafinowaną reprezentację kierunku niż przewidywano i mogą do tego wykorzystywać informacje pozyskane w różny sposób. Wymaga to dobrej współpracy różnych obszarów mózgu.

Gdy mrówki transportowały do gniazda szczególnie ciężkie okruchy ciasta i musiały iść tyłem, od czasu do czasu przystawały, obracały się, rozglądały i – dzięki zapamiętanym charakterystycznym elementom otoczenia.