epa04325419 Farmers pass boxes of goji berries, or wolfberries, after picking them in rural Yinchuan city, northwestern China's Ningxia Hui Autonomous Region, 21 July 2014. Many farmers are employed to pluck the ripe wolfberries and are paid 3 Yuan Renmimbi (RMB), or 0.35 Euro, per kilogram by growers.  EPA/WU HONG 
Dostawca: PAP/EPA. Archiwum PAP/EPA © 2018 / WU HONG
                                        

            Związek pozyskany z kolcowoju chińskiego, którego owocami są jagody goji, może pomóc leczyć dwie groźne dla życia tropikalne choroby pasożytnicze: schistosomatozę i fascjolozę - informuje "European Journal of Medical Chemistry".
      
            Naukowcy z Cardiff University i Aberystwyth University w Walii wyizolowali z kolcowoju chińskiego diterpenoid, który wykazuje aktywność przeciwko stadium larwalnemu pasożytów powodujących schistosomatozę i fascjolozę.

Schistosomatoza, która wywoływana jest przez przywry z rodzaju Schistosoma, jest najczęstszą po malarii chorobą pasożytniczą. Rocznie powoduje śmierć blisko 300 tys. osób. Szacuje się, że obecnie zarażonych jest około 600 mln osób.

Fascjoloza powodowana jest z kolei przez motylicę wątrobową i szacuje się, że zainfekowanych nią jest około 17 mln osób.

"Odkrycie nowego potencjalnego leku na dwie tak często występujące choroby daje nadzieję na pomoc wielu ludziom zamieszkującym ubogie obszary o wysokim ryzyku zarażenia schistosomatozą i fascjolozą" - komentuje prof. Andrew Westwell z Cardiff University.