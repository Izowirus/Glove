epa06615745 A model uses her smartphone backstage prior to the presentation of the Autumn/Winter 2018 collection by Taiwanese designer Shueh Jen-Fang for the label 'Jenny Fax' during the Tokyo Fashion Week, in Tokyo, Japan, 20 March 2018. The presentation of the Fall/Winter 2018 collections runs from 19 to 24 October.  EPA/FRANCK ROBICHON 
Dostawca: PAP/EPA. Archiwum PAP/EPA © 2018 / FRANCK ROBICHON
                                        

            Sprawdzanie telefonu dziesiątki razy dziennie to działanie podświadome i automatyczne, które jest wysoce powtarzalne - twierdzą psycholodzy z Lancaster University i University of Lincoln (Wlk. Brytania).
      
            Informują o tym na łamach pisma „Cyberpsychology, Behavior, and Social Networking” (https://www.liebertpub.com/doi/10.1089/cyber.2017.0652).

„Dotychczasowe badania nie pozwoliły wysnuć wniosku, czy ludzie naprawdę uzależniają się od swoich smartfonów. Za dużo w nich było polegania na własnych szacunkach i przekonaniach respondentów. Jednak nasz eksperyment jest wyjątkowy, bo opiera się na tym, co faktycznie ludzie robili, a nie co pamiętali, że robili. Otrzymane wyniki jasno pokazują, że ludzie nie doceniają czasu spędzanego na korzystaniu ze smartfonach oraz, że ich zachowania w tej kwestii są niezwykle spójne i powtarzalne” - mówią autorzy pracy.

Za pomocą prostej aplikacji naukowcy przez 13 dni obserwowali ilość czasu, jaką uczestnicy wpatrują się w ekran swojego smartfona. Na podstawie zebranych danych obliczyli liczbę całkowitych godzin użytkowania telefonu oraz ilość „włączeń kontrolujących” (czyli krótkiego zerkania na telefon, trwającego krócej niż 15 sekund), jakie miały miejsce każdego dnia.

Okazało się, że używanie smartfonu jest powtarzalne i stałe dla każdej osoby. „Oznacza to, że jeżeli dzisiaj sprawdziłeś swój telefon 80 razy, to prawdopodobnie będziesz powtarzać to zachowanie - w bardzo zbliżonej ilości - każdego dnia” - wyjaśniają badacze. Jak dodają, niezwykle interesujące jest to, że częstotliwość korzystania z telefonu w przyszłości można z bardzo dużym prawdopodobieństwem określić już na podstawie bardzo małej ilości danych - wystarczą 2 dni obserwacji.

„Wielokrotne, krótkie i kontrole zerkanie na telefon komórkowy raz na jakiś czas, może świadczyć o tym, że jest to zachowanie podświadome i nawykowe, którego nasz mózg w ogóle nie odnotowuje” - mówi dr Tom Wilcockson z Lancaster University.

„Być może dlatego większość dotychczasowych badań tak bardzo niedoszacowuje czasu korzystania z telefonu w ciągu dnia. Opierały się one na narzędziach do samodzielnej kontroli, czyli ankietach i kwestionariuszach, które okazują się w tej kwestii niewiarygodne, jako że w dużej mierze zerkamy na telefon nawet sobie tego nie uświadamiając” - tłumaczy dr David Ellis, współautor omawianej pracy.

Zgadza się z tym Heather Shaw z University of Lincoln, która mówi: „Korzystanie ze smartfonów jest automatyczne i trudne do zapamiętania przez ludzi”.