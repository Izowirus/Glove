Samsung's new smartphone the Galaxy S8 is displayed at Samsung's headquarters in Seoul, South Korea, 13 April 2017. Samsung began the pre-orders of the Samsung Galaxy S8 on 07 April.  EPA/JEON HEON-KYUN 
Dostawca: PAP/EPA. PAP/EPA © 2017 / JEON HEON-KYUN
                                        

            Możliwości poznawcze mózgu obniżają się, kiedy nasz smartfon jest na wyciągnięcie ręki. Nawet, gdy jest wyłączony – wskazują badania opublikowane w „Journal of the Association for Consumer Research”.
      
            Badani, którzy zostawili swoje smartfony w drugim pomieszczeniu, lepiej wypadli w rozwiązywaniu zadań, niż grupa, która miała smartfony na wyciągnięcie ręki – wykazali naukowcy z University of Texas w Austin (USA).

Ich zdaniem nasze możliwości poznawcze spadają, kiedy mamy dostęp do naszego smartfona, nawet jeżeli w danej chwili jest on wyłączony. Badania przeprowadzono na ok. 800 użytkownikach smartfonów.

Zadania, które wykonywali badani, wymagały pełnej koncentracji dla osiągnięcia wymaganej liczby punktów.

Wcześniej proszono ich losowo o umieszczenie smartfonów na pulpicie ekranem do dołu, w kieszeni lub torbie, albo w sąsiednim pokoju. Wszystkie telefony miały być wyciszone.

Okazało się, że uczestnicy, którzy zostawili swoje telefony w sąsiednim pomieszczeniu, znacząco lepiej wypadli na testach.

Jak komentuje prowadzący badania Adrian F. Ward, coraz częściej pojawiają się sugestie, że smartfony zaburzają możliwości poznawcze mózgu. „Twoja świadomość wprawdzie nie myśli o twoim smartfonie, ale ten proces – proces wymagający myślenia o czymś innym – pochłania twoje ograniczone zasoby poznawcze” - podsumowuje Ward.