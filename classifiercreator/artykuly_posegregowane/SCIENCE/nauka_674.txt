epa000219898 A female plantation worker picks Cocoa in Issia, Ivory Coast Friday 25 June 2004.  Ivory Coast provides 43 percent of the world’s cocoa beans which are used for making chocolate. There are approximately 600,000 cocoa farms in Ivory Coast and the cocoa trade drives one-third of Ivory Coast’s economy. Control over land for the lucrative cocoa plantations has been behind much of the countries civil unrest in recent years.  EPA/STR Archiwum PAP/EPA © 2017 / STR
                                        

            Rosnący popyt na czekoladę w krajach bogatych prowadzi do wycinania lasów pod uprawę kakaowca w krajach uboższych – informuje „Journal of World-Systems”.
      
            Co roku ponad pięć milionów rodzinnych gospodarstw w krajach takich jak Brazylia, Indonezja, Kamerun czy Wybrzeże Kości Słoniowej wytwarza około 4,5 miliona ton ziarna kakaowego (dane World Cocoa Foundation). Ponad 70 proc. światowych dostaw pochodzi z Ghany i Wybrzeża Kości Słoniowej.

Podobnie jak kawa, kakao spożywane jest głównie w krajach bogatszych (na przykład USA i Europie), a uprawiane w uboższych, dla których eksport tego surowca jest ważnym źródłem dochodów. Uprawie kakao towarzyszą takie zjawiska jak handel ludźmi czy niewolnicza praca dzieci. Większość właścicieli małych farm żyje w ubóstwie. Do farmera trafia tylko około 3 proc. ceny każdej tabliczki czekolady.

Profesor Mark Noble z Lehigh University zajął się związkiem pomiędzy eksportem kakao a wylesianiem w krajach rozwijających się. Jak wykazał, im większe nastawienie na eksport kakao, tym większe wylesienie w danym kraju. Dotychczas uważano, że produkcja czekolady i kakao nie wpływa istotnie na lasy (kakaowce rosną dobrze tylko w cieniu innych drzew), jednak rosnący popyt, zmiany klimatu oraz strategii uprawy zmieniły sytuację. Spadające ceny kakao sprzyjają monokulturze – tylko jednak roślina uprawiana jest na dużym obszarze rok w rok.

Kraje opierające swój rozwój na rolnictwie odczuwają negatywne tego skutki - zarówno społeczne, jak i środowiskowe. Ponoszone przez te kraje koszty nie wpływają jednak na cenę eksportowanych surowców – producenci zmuszeni są sprzedawać jak najwięcej po jak najniższej cenie.

W marcu 2017 r. rozpoczęła działalność Cocoa and Forests Initiative, stawiająca sobie za cel powstrzymanie związanego z uprawą kakao wylesiania zwłaszcza w Ghanie oraz na Wybrzeżu Kości Słoniowej. Przystąpiły do niej World Cocoa Foundation, Sustainable Trade Initiative oraz 12 największych producentów czekolady – w tym Ferrero, Godiva Chocolatier, Inc., Mars Chocolate, Mondelez International, Nestlé, Lindt & Sprüngli Group oraz The Hershey Corporation.