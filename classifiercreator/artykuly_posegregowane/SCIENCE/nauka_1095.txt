epa04049859 A picture made available on 31 January 2014 shows a soya plantation that was harvest by farmer families who benefit from the microcredit program of the NGO 'International Plan', in the region of San Pedro, one of the poorest in Paraguay, 21 January 2014. In the rural areas of Paraguay, the world's biggest food harvest and a high level of malnutrition, a reality that the NGO 'International Plan' aims to change. The NGO is teaching women in how to improve their diet and push them to create business.  EPA/SANTI CARNERI 
Dostawca: PAP/EPA. Archiwum PAP/EPA © 2017 / SANTI CARNERI
                                        

            Wykonany z sojowych włókien filtr wychwytuje nawet tlenek węgla i formaldehyd, których nie pochłaniają konwencjonalne filtry– informuje pismo „Composites Science and Technology”.
      
            W wielu rejonach świata powietrze jest tak silnie zanieczyszczone, że wdychanie go stwarza zagrożenie dla zdrowia (chodzi na przykład o astmę, choroby serca oraz raka płuc).

Dostępne na ryku urządzenia do oczyszczania powietrza usuwają z niego głównie mikroskopijne cząsteczki sadzy, dymu czy spalin, które mogą być wdychane bezpośrednio do płuc. Typowe filtry powietrza zatrzymujące cząstki stałe wykonywane są z cieniutkich włókien szklanych lub syntetycznych. Nie są one w stanie usunąć niebezpiecznych gazów – takich jak tlenek węgla, formaldehyd, dwutlenek siarki czy lotne związki organiczne. Ponadto szkło i plastik ze zużytych filtrów same stają się kłopotliwymi odpadami.

Dzięki współpracy naukowców z Washington State University oraz University of Science and Technology w Pekinie powstał nowy filtr wykonany z czystego białka sojowego w połączeniu z bakteryjną celulozą. Ponieważ składa się z naturalnych materiałów, jest w pełni biodegradowalny – a przy tym niedrogi.

Soja należy do najczęściej uprawianych roślin na świecie. Białko sojowe w połączeniu z bakteryjną celulozą znalazły już liczne zastosowania – na przykład w przemyśle tworzyw sztucznych, materiałach do regeneracji tkanek czy opatrunkach.

Dzięki licznym grupom funkcyjnym należącym aż do 18 różnych aminokwasów, sojowe białko potrafi wychwycić wyjątkowo szeroką gamę zanieczyszczeń – w tym także formaldehyd i tlenek węgla, przechodzące przed typowe filtry. Aby polepszyć absorpcyjne właściwości białka, zastosowano kwas akrylowy.

Oprócz filtrów z białka sojowego, naukowcy opracowali także filtry powietrza z żelatyny i celulozy, a także zastosowali tę technologię… do poprawy jakości papierowych ręczników.