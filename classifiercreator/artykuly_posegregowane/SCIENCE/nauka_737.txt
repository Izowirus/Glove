Members of the International Space Station expedition 53/54, NASA astronauts Joseph Acaba (C), Mark Vande Hei (top) and Roscosmos cosmonaut Alexander Misurkin (bottom) wave as they board the Soyuz MS-06 spacecraft prior the launch at the Baikonur cosmodrome, in Kazakhstan, 13 September 2017.  PAP/EPA © 2017 / MAXIM SHIPENKOV
                                        

            Rosyjski statek kosmiczny Sojuz MS-06 z kolejną międzynarodową załogą dotarł zgodnie z planem do Międzynarodowej Stacji Kosmicznej (ISS). Statek połączył się automatycznie z modułem stykowym stacji - poinformował rzecznik Roskosmosu.
      
            Sojuz MS-06 wystartował z kosmodromu Bajkonur w Kazachstanie w środę krótko po północy czasu moskiewskiego (o godz. 23.17 czasu polskiego). Po sześciu godzinach dotarł do Międzynarodowej Stacji Kosmicznej (ISS).

Jak pisze agencja Interfaks, powołując się na Roskosmos, start nastąpił z platformy startowej nr 1 "Gagarinskij Start".

W skład załogi MKS-53/54 skład wchodzi dwóch Amerykanów i jeden Rosjanin - podają rosyjskie agencje za Roskosmosem.

Jak zaznaczył we wcześniejszym komunikacie Roskosmos, dowódcą załogi jest rosyjski kosmonauta Aleksandr Misurkin. Towarzyszą mu dwaj astronauci amerykańscy z NASA Joseph Akaba i Mark T. Vande Hei.

Dołączyli oni do przebywającej w Międzynarodowej Stacji Kosmicznej (ISS) od 29 lipca załogi MS-05 złożonej z kosmonauty Roskosmosu, Rosjanina Siergieja Riazanskiego, astronauty NASA, Amerykanina Randolpha Bresnika i astronauty ESA, Włocha Paolo Angelo Nespoliego.