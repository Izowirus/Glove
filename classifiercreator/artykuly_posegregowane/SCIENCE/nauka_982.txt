epa04260076 A general view over Amanzon river on Manaus-Iranduba Bridge, Amazon region, Brazil, 15 June 2014. Manaus will host the FIFA World Cup 2014 group A preliminary round match between Cameroon and Croatia on 18 June 2014.  EPA/MAST IRHAM 
Dostawca: PAP/EPA. PAP/EPA © 2017 / MAST IRHAM
                                        

            Rzeka Amazonka nabrała swego dzisiejszego charakteru co najmniej dziewięć milionów lat temu - opisują naukowcy na łamach pisma „Global and Planetary Change”. Wyniki oparto na geochemicznych badaniach osadów z odwiertów rozlokowanych w Brazylii.
      
            Co najmniej 9,4-9 mln lat temu ukształtowała się Amazonka – wynika z badań naukowców z Uniwersytetu w Amsterdamie (Holandia) i Uniwersytetu w Brasilii (Brazylia). Wyniki badań przeczą wcześniejszym spekulacjom, że nastąpiło to znacznie później, czyli ok. 2,6 mln lat temu.

Wyniki oparto na geochemicznych badaniach osadów z odwiertów rozlokowanych w Brazylii, sięgających nawet ponad 4,5 km poniżej poziomu morza.

Z badań wynika, że ponad 9 mln lat temu zmieniła się kompozycja osadów i szczątków roślinnych, co związane było ze zmianą źródeł Amazonki z tropikalnych obszarów nizinnych na Andy. W ten sposób Amazonka stała się rzeką transkontynentalną.

Dorzecze Amazonki jest największe spośród wszystkich rzek świata. Rzeka dostarcza jedną piątą spośród całości słodkiej wody trafiającej do oceanów.

Ukształtowanie się Amazonki wpłynęło decydująco na ekologię i rozmieszczenie gatunków ogromnego obszaru Ameryki Południowej, ponieważ rzeka stała się dla jednych gatunków pomostem, dla innych zaś przeszkodą nie do pokonania.