KBS02 - 20021206 - WASHINGTON, DC, UNITED STATES : This 07 December 1972 NASA file image obtained 06 December, 2002 shows a view of the Earth as seen by the Apollo 17 crew, Eugene A. Cernan, Ronald E. Evans, and Harrison H. Schmidt as they traveled toward the moon. The view extends from the Mediterranean Sea area to the Antarctica south polar ice cap. This was the first time the Apollo trajectory made it possible to photograph the south polar ice cap. Note the heavy cloud cover in the southern hemisphere. The O7 December 2002 marks the 30th anniversary of this famous image on the final Apollo mission. 
EPA PHOTO AFPI / NASA/NASA Archiwum PAP/EPA © 2018 / NASA
                                        

            Całkowita globalna powierzchnia rzek i strumieni jest o 45 proc. większa niż dotychczas uważano - wynika z nowego badania opublikowanego w "Science". Zmienia to szacunki ilości dwutlenku węgla emitowanego przez rzeki do atmosfery.
      
            Naukowcy z Uniwersytetu Karoliny Północnej (UNC) w Chapel Hill i teksańskiego A&M University (oba w USA) zastosowali nowatorskie podejście – z użyciem zdjęć satelitarnych, pomiarów naziemnych i modeli statystycznych – próbując na nowo ustalić, jak duża część powierzchni Ziemi jest pokryta rzekami i strumieniami.

Z ich obliczeń wynika, że – z wyłączeniem lądu pokrytego lodowcem – łączna powierzchnia rzek i strumieni na całej kuli ziemskiej wynosi 773 tys. km kwadratowych. To o 45 proc. więcej niż wskazywały dotychczasowe szacunki, ustalone podczas wcześniejszych badań.

Naukowcy ustalili też, że na terenach o dużym stopniu ingerencji człowieka rzeki są bardziej od siebie oddalone i mają węższe koryta.

Rzeki i strumienie emitują znaczące ilości dwutlenku węgla do atmosfery, dlatego badacze starają się jak najdokładniej oszacować, jak dużą część powierzchni Ziemi one zajmują.

Prof. hydrologii w UNC, Tamlin Pavelsky i George Allen z A&M University w Teksasie - autorzy badania i publikacji w czasopiśmie ”Science” - są przekonani, że uzyskane przez nich wyniki pomogą lepiej oszacować, jak dużo dwutlenku węgla wydostaje się każdego roku ze strumieni i rzek do atmosfery.

Ich praca różni się od wcześniejszych badań globalnej sieci rzek i strumieni, które opierały się na modelach tworzonych w oparciu o niewielkie ilości danych. Teraz naukowcom z Teksasu i Karoliny Północnej udało się zmierzyć zarówno najmniejsze strumyki, jak i największe rzeki świata. Te dane posłużyły im następnie do zbudowania modelu statystycznego szacującego pokrycie kuli ziemskiej rzekami i strumieniami.

Jako dodatkowy efekt badania powstała więc globalna baza szerokości koryt rzecznych, zawierająca prawie 60 mln pomiarów szerokości rzek z całego świata. To z niej będzie korzystała NASA podczas planowanej misji satelitarnej SWOT (Surface Water and Ocean Topography), która wystartuje w 2021 roku. Będzie to pierwsza misja satelitarna NASA mająca na celu dokładne pomiary rzek i jezior.