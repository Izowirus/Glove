epa03496632 An undated handout artist's concept made available by NASA on 04 December 2012 showing NASA's Mars Science Laboratory Curiosity rover, a mobile robot for investigating Mars' past or present ability to sustain microbial life, examining a rock on Mars with a set of tools at the end of the rover's arm, which extends about seven feet (two meters). Media Reports on 04 December 2012 state that NASA has announced plans for a robust multi-year Mars program, including a new robotic science rover set to launch in 2020. This announcement affirms the agency's commitment to a bold  exploration program that meets our nation's scientific and human  exploration objectives.  EPA/NASA/JPL-Caltech / HANDOUT  HANDOUT EDITORIAL USE ONLY 
Dostawca: PAP/EPA. Archiwum PAP/EPA © 2013 / NASA/JPL-Caltech / HANDOUT
                                        

            Meteoryt żelazny, znaleziony na Marsie przez łazik Curiosity, zawiera żelazo, nikiel, fosfor i inne składniki w mniejszych ilościach - informuje NASA po badaniach kamienia, przeprowadzonych właśnie z wykorzystaniem łazika. Po raz pierwszy zastosowano do tego spektrometr laserowy.
      
            Żelazowo-niklowe meteoryty są dość powszechnym typem skał, które spadły z kosmosu na Ziemię. Znajdowano je również na powierzchni Marsa. Jednak meteoryt zbadany ostatnio przy pomocy łazika Curiosity jest pierwszym przypadkiem (spośród meteorytów zbadanych na Marsie), w którym do dokładnych analiz własności meteorytu zastosowano spektrometr laserowy.

Dziwnie wyglądający kamień dostrzeżono na zdjęciach wykonanych przez łazik Curiosity w dniu 27 października b.r. Uwagę naukowców z misji Mars Science Laboratory (MSL) przykuł ciemny, gładki i błyszczący wygląd kamienia oraz jego kulisty kształt. Kamień nazwano „Egg Rock”.

Kamień zbadano przy pomocy kilkudziesięciu pulsów laserowych skierowanych na dziewięć wybranych punktów. Zespół obsługujący instrument ChemCam wykrył, iż kamień zawiera żelazo, nikiel, fosfor i w mniejszych ilościach jeszcze inne składniki, których dokładne ustalanie jeszcze trwa.

Naukowcy uważają, że kamień jest meteorytem żelaznym, ponieważ obecność dodatkowo niklu i fosforu sugeruje występowanie minerałów żelazowo-niklowo-fosforowych, które są rzadkie, z wyjątkiem właśnie meteorytów żelazowo-niklowych. Tego rodzaju meteoryty zazwyczaj pochodzą z materiału z wnętrza planetoid, który ulegał stopnieniu, umożliwiając metalom tonięcie w kierunku centrum i uformowanie jądra.

"Meteoryty żelazne pokazują nam ślady po rozbiciu się wielu różnych planetoid – fragmenty ich jąder spadały na Ziemię i Marsa. Być może na Marsa spadały meteoryty pochodzące od innej populacji planetoid niż na Ziemię" - tłumaczy członek zespołu badawczego instrumentu ChemCam, Horton Newsom z University of New Mexico w Albuquerque (USA).

Naukowców interesuje też, jak różne było oddziaływanie otoczenia na meteoryty, przebywające przez długi czas na Ziemi i Marsie. Jak sądzą, badanie marsjańskich meteorytów może być pomocne w określeniu tej różnicy. Meteoryt „Egg Rock” mógł spaść na powierzchnię Marsa wiele milionów lat temu. Naukowcy porównają m.in. własności na powierzchni meteorytu i w jego wnętrzu, aby ustalić wpływ marsjańskiego środowiska na kamień.

Łazik Curiosity został wystrzelony przez NASA 26 listopada 2011 roku z Przylądka Canaveral na Florydzie. Lądowanie na Marsie nastąpiło w sierpniu 2012 roku w kraterze Gale i do tamtej pory bezzałogowy łazik eksploruje powierzchnię Czerwonej Planety. Misja trwa już dwukrotnie dłużej niż początkowo zakładano. Łazik pozostaje w dobrej kondycji, chociaż dwa z jego dziesięciu instrumentów naukowych zaczynają wykazywać oznaki zużycia.