Japońska agencja kosmiczna (JAXA) poinformowała o swoich planach wysłania załogowej misji na Księżyc do 2030 roku. Japończycy planują połączyć siły z amerykańską agencją NASA i w 2025 roku zbudować stację kosmiczną na orbicie Księżyca.
      
            Jest to jeden z elementów amerykańskiego planu wysłania człowieka na Marsa - informują japońskie media. W marcu Kongres USA przyjął ustawę zakładającą wysłanie załogowej misji na Marsa w 2033 roku.

W ostatnim tygodniu czerwca japońskie ministerstwo edukacji zorganizowało specjalny panel poświęcony planom eksploracji kosmosu. Dalsze informacje dotyczące strategii tej operacji mają zostać podane w 2018 roku - powiedziała podczas konferencji prasowej rzeczniczka ministerstwa.

Japońskie media podkreślają, że Tokio nie chce pozostać w tyle za kosmicznymi planami Chin i Indii.