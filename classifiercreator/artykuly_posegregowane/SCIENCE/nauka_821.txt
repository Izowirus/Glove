DCA06 - 20010531 - WASHINGTON, DC, UNITED STATES : This color picture obtained 31 May, 2001 from NASA's Galileo Internet site is made from images taken by the Galileo spacecraft, about 14 minutes before its closest approach to asteroid 243 Ida on 28 August, 1993. The range from the spacecraft was about 6,500 miles. Ida's moon Dactyl is visible to the right of the asteroid. Astronomers are discovering a growing number of asteroid pairs, space rocks locked in an orbital dance with partners of equal or smaller size. 
EPA PHOTO AFPI/NASA/NASA PAP/EPA © 2017 / NASA
                                        

            Najbardziej powszechne planetoidy w Układzie Słonecznym mogły ukształtować się z "błotnych kul", a nie ze skał - wynika z najnowszych badań opublikowanych w magazynie "Science Advances".
      
            Najbardziej powszechnymi planetoidami w Układzie Słonecznym są tzw. planetoidy klasy C. Ich dominującym składnikiem są minerały bogate w węgiel. Do tej pory naukowcy nie osiągnęli konsensusu w kwestii tego, jak uformowały się one w początkach istnienia Układu Słonecznego.

Najnowszą z koncepcji wypracował zespół badaczy pod kierunkiem prof. Philipa Blanda z australijskiego Curtin University of Technology w Perth. Badacze skupili się na lepszym zrozumieniu roli wody i ciepła w procesie formowania się planetoid. Swoją koncepcję nazwali "modelem kuli błotnej". Do tej pory wśród naukowców przeważał pogląd, że planetoidy powstawały na skutek procesu lityfikacji, czyli przemiany skały luźnej w zwięzłą.

Głównymi elementami planetoid typu C są drobnoziarniste pyły, lód i chondry (okrągłe mineralne ziarna). Najnowsze badania naukowców pokazują, że w wyniku połączeniu tych trzech elementów powstałaby raczej kula błota, a nie lita skała. Wynika to głównie z tego, że w składzie przyszłych planetoid był również lód, który pod wpływem ciepła zmieniłby swój stan skupienia na wodę.

W konkluzji badacze stwierdzili, że pod pewnymi warunkami, prymitywne planetoidy mogą się uformować bez procesu lityfikacji. Wyniki te są spójne z obserwacjami niektórych meteorytów - dowodzą naukowcy.