epa05620277 Runners approach the finish line of the 2016 TCS New York City Marathon in Central Park in New York, New York, USA, 06 November 2016. Over 50,000 people participate in race, which is the largest marathon in world.  Archiwum PAP/EPA/JUSTIN LANE
                                        

            Posadzenie 20 proc. więcej drzew na terenie megamiast podwoiłoby pozytywny efekt związany z obecnością lasów na ich obszarze - donoszą badacze na łamach "Ecological Modelling". Korzyści dotyczą m.in. oczyszczania powietrza czy pochłaniania dwutlenku węgla.
      
            Międzynarodowy zespół naukowców przyjrzał się zieleni miejskiej w tzw. megamiastach (miejscowościach, których populacja wynosi co najmniej 10 mln osób) na pięciu kontynentach - począwszy od nowojorskiego Central Parku, przez St. James Park w Londynie po Bosque de Chapultepec w mieście Meksyk.

Naukowcy ustalili, że średnio miejskie lasy zajmują obecnie ok. 20 proc. powierzchni obszaru megamiast. Z najnowszych analiz wynika jednak, że dodatkowe 20 proc. mogłoby zdecydowanie poprawić warunki życia ludzi w związku z polepszeniem warunków środowiska.

"Dzięki uprawie drzew w obrębie miasta, jego mieszkańcy i odwiedzający mają bezpośrednie zyski" - uważa główny autor publikacji, dr Theodore Endreny. Wśród nich są: ochrona przez palącym słońcem, jak i zimowymi wiatrami, pochłanianie dwutlenku węgla, usuwanie z powietrza szkodliwych dla człowieka pyłów zawieszonych. Gdyby powierzchnia drzewostanu zwiększyła się o 20 proc. - te zyski podwoiłyby się - uważają naukowcy. Jednocześnie ustalono, że w analizowanych miastach możliwe jest znalezienie miejsca dla zwiększenia drzewostanu o taki odsetek.

Autorzy badań uważają, że planiści miejscy, mieszkańcy i inni zainteresowani powinni zwracać większą uwagę na utrzymywanie naturalnych zasobów w miastach i sadzić więcej drzew. Podczas wcześniejszych badań zespół dr Endreny'ego wycenił "usługi" świadczone przez miejski drzewostan na rzecz oczyszczania powietrza, zmniejszania emisji węgla czy też obniżania kosztów energii potrzebnej do ogrzewania i schładzania budynków na sumę ponad 500 mln dolarów rocznie.