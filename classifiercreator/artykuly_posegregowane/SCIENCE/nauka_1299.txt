epa04664429 (FILE) An undated handout image released by the Australian Institute for Marine Science (AIMS) on 02 October 2012, shows corals at North Keppel Island on the Great Barrier Reef in Queensland, Australia. The Australian government on 16 March 2015 outlined new draft federal laws to ban the dumping of dredged seabed in the Great Barrier Reef marine park, the site of the largest coral reef ecosystem on earth. Environmental Minister Greg Hunt said on ABC radio that the ban on capital dredging would cover present, future and pre-existing development proposals, he said. The Great Barrier Reef has been a UNESCO World Heritage Site since 1981. It is contained in the 345,000-square-kilometre marine park.  EPA/AIMS / HANDOUT AUSTRALIA AND NEW ZEALAND OUT HANDOUT EDITORIAL USE ONLY *** Local Caption *** 50925690 

                                        

            Mocz niektórych gatunków ryb jest niezbędny dla prawidłowego wzrostu raf koralowych. Oznacza to, że połowy ryb pośrednio wyrządzają rafom szkodę - dowodzą naukowcy w "Nature Communications".
      
            Dotyczy do zwłaszcza dużych ryb drapieżnych, które wydalają pierwiastki niezbędne dla rozwoju raf, takie jak fosfor i azot w postaci amoniaku.

Rafy koralowe są przykładem niesłychanie złożonego ekosystemu, w którym różne gatunki zwierząt zależą wzajemnie od siebie. Ryby żyjące wśród raf przystosowały się kształtem i kolorem do kamuflowania się oraz ukrywania w ciasnych, kolczastych szczelinach uformowanych przez koralowce.

Również koralowce czerpią korzyści z ryb zamieszkujących rafę. Kiedy ryby wydalają mocz z organizmu, pozbywają się fosforu. Z kolei azot pod postacią amoniaku wydobywa się z ich skrzeli. Oba te pierwiastki są niezbędna dla prawidłowego rozwoju koralowców.

W ramach najnowszych badań naukowcy dowodzą, że połowy na obszarze raf sprawiają, iż tych pierwiastków jest znacznie mniej. "Zwierzęta, które są źródłem substancji odżywczych, są jednym z czynników, dzięki któremu rafy funkcjonują" - wyjaśnia główny autor badań, Jacob Allgeier z University of Washington (USA).

W 110 lokalizacjach na obszarze Karaibów naukowcy przebadali 143 gatunki ryb pod kątem wydalania przez nie pierwiastków mogących zasilać rafy koralowe. Lokalizacje różniły się pod względem intensywności połowów - od całkowitego zakazu do przełowienia, gdzie niemal w ogóle nie było dużych drapieżników.

Allgeier spędził cztery lata prowadząc badania. Za laboratorium służyła mu również jego kuchnia na karaibskiej wyspie Abaco, gdzie umieszczał ryby na pół godziny w plastikowych torebkach z wodą, a następnie badał zawartość chemiczną wody.

Naukowcy dowodzą, że rafy z dużą liczbą ryb drapieżnych są bogatsze w substancje odżywcze, z kolei na obszarach, gdzie drapieżniki zostały przetrzebione, ten poziom jest o ok. 50 proc niższy.

W latach 80. opublikowano na łamach "Science" badania, z których wynikało, że te rafy koralowe, które zamieszkane są przez dużą populację ryb, przyrastają dwa razy szybciej niż rafy, gdzie ryb jest mało.