epa00777237 A handout photograph issued Thursday 20 July 2006, dated 'Autumn 2004' of orphaned Grizzly bear 'Boo' living in captivity in the world's largest enclosed and protected Grizzly bear habitat , a 22-acre facility at the Kicking Horse Mountain Resort Grizzly Refuge, where it has resided since August 2003 a short time after he was orphaned, with his brother Cari, when a hunter killed their mother. Boo the bear has returned home to his enclosure in western Canada after a daring escape and a whirlwind tour of the outback in search of love, The massive male grizzly bear had broken out of his enclosure on 19 June 2006 after he caught the scent of a passing female grizzly  EPA/KICKING HORSE MOUNTAIN RESORT /HANDOUT
Dostawca: PAP/EPA. PAP/EPA © 2017 / KICKING HORSE MOUNTAIN RESORT /H
                                        

            Amerykański rząd zadecydował w czwartek, że populacja niedźwiedzi grizli nie jest już zagrożona. Niedźwiedzie grizli zamieszkujące Park Narodowy Yellowstone były pod ochroną od ponad 40 lat.
      
            Zgodnie z decyzją agendy rządu Stanów Zjednoczonych zajmującej się ochroną przyrody (Fish and Wildlife Service) decyzje dotyczące polowania na grizli zamieszkujące tereny Yellowstone przejmą władze stanowe. Władze Wyoming, Montany oraz Idaho zamierzają zezwolić na limitowane odstrzały poza granicami parku, gdzie wędrują zwierzęta. Odstrzał nadal będzie zabroniony na terytorium parku oraz w przypadku, gdy populacja niedźwiedzi spadnie poniżej 600 osobników.

Niedźwiedzie grizli były pod ochroną w USA od 1975 roku, z wyłączeniem Alaski. Wtedy na terytorium parku Yellowstone mieszkało jedynie 136 osobników. Obecnie na terenie obejmującym Wyoming, południowo-zachodnią Montanę i wschodnią część Idaho żyje 700 niedźwiedzi.

Populacja niedźwiedzi grizli, która dawniej liczyła ok. 50 tysięcy osobników, zaczęła maleć w drugiej połowie XIX wieku ze względu na powszechne polowania. Obecnie niedźwiedzie zamieszkują jedynie 2 proc. ich rdzennego terytorium.

Usunięcie niedźwiedzi grizli z listy zagrożonych gatunków było początkowo proponowane przez administrację prezydenta Baracka Obamy w 2016 roku. Spotkało się to z protestami społeczności indiańskich; 125 plemion podpisało deklarację sprzeciwiającą się polowaniu na uznawane przez nich za święte zwierzęta.

Decyzja o usunięciu z listy gatunków zagrożonych niedźwiedzi grizli z Yellowstone zostanie zaskarżona do sądu przez organizacje ekologiczne.

Park Narodowy Yellowstone został utworzony w 1872 roku i jest najstarszym parkiem narodowym na świecie. Ma powierzchnię 899 tys. hektarów.