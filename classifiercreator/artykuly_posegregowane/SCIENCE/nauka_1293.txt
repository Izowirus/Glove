Udomowione gatunki roślin pojawiły się w Europie 500 lat wcześniej, niż dotąd uważano. Badane przez nich materiały pochodzą sprzed 6600 lat p.n.e., z okresu mezolitu. Naukowcy opublikowali wyniki najnowszych badań w "PNAS".

      
            Nowe dane uzyskano w czasie analizy zębów ludzkich, na których zachowały się ślady jęczmienia i pszenicy w postaci skrobi. Szczątki znaleziono w Serbii na stanowisku Vlasac - twierdzą naukowcy z zespołu Emanueli Cristiani z McDonald Institute for Archaeological Research na Uniwersytecie w Cambridge (Wielka Brytania).

Badane przez nich szczątki pochodzą sprzed 6600 lat p.n.e., z okresu mezolitu. Zdaniem naukowców oznacza to, że z udomowionych roślin korzystały społeczności zbieraczy, którym - jak dotychczas sugerowano - rolnictwo miało być obce.

Dotychczas uważano, że udomowione gatunki roślin dotarły do Europy 500 lat później, z Bliskiego Wschodu, poprzez Azję Mniejszą. Ich rozprzestrzenienie miało nastąpić równolegle z wprowadzeniem udomowionych zwierząt i narzędzi rolniczych w okresie neolitu.

"Uważamy, że +egzotyczne+ neolityczne udomowione rośliny pojawiły się niezależnie w Europie prawie 500 lat wcześniej, niż dotąd uważano. Było to możliwe dzięki kontaktom, które umożliwiły wymianę między śródkontynentalnymi mezolitycznymi zbieraczami i wczesnorolniczymi grupami żyjącym na egejskim wybrzeżu Turcji" - czytamy w publikacji z badań.

Do określeniu wieku szczątków kostnych użyto nowoczesnej metody radiowęglowej AMS. Szczątki organiczne naukowcy zidentyfikowali korzystając m.in. mikroskopu polaryzacyjnego.