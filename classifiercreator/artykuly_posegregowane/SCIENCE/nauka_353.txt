epa05930254 (15/20) (FILE) - A file picture dated 13 April 2010 shows a cat crouching on a polluted beach strewn with predominantly plastic bottles in the village of Ngor, Dakar, Senegal. The Ecoboard Project is the development of the worlds first Eco Windsurfboard made out of recycled and biodegradable material such as Balsa wood. The Eco Windsurfboards are produced in Thailand by board manufacturer Starboard. The Ecoboard incorperates plastic waste from the ocean in its construction. Severe cases of ocean pollution like this beach in Senegal are one of the reasons why ocean conscious surfboard manufacturers are looking toward Ecoboards as an alternate to the conventional and non-biodegradable waste producing board manufacturing process.  EPA/NIC BOTHMA PLEASE REFER TO ADVISORY NOTICE (epa05930239) FOR FULL PHOTO ESSAY TEXT 
Dostawca: PAP/EPA. PAP/EPA © 2018 / NIC BOTHMA
                                        

            22 kwietnia obchodzony jest Dzień Ziemi. W tym roku jego hasłem jest "Zatrzymajmy zanieczyszczenie plastikiem". WWF alarmuje, że co roku do mórz i oceanów trafia 10 milionów ton plastiku, przez co rocznie ginie tam ponad milion ptaków i sto tysięcy morskich ssaków.
      
            W komunikacie WWF Polska przesłanym w niedzielę PAP poinformowano, że rocznie każdy mieszkaniec Europy i Ameryki Północnej generuje ok. 100 kg śmieci z plastiku, a według ekspertów ONZ za 4 lata może być to już nawet 140 kg.

"Popyt na plastik jest ogromny, a Polska jest szóstym krajem w Unii, jeśli chodzi o wykorzystanie plastiku: wyprzedzają nas tylko Niemcy, Francja, Włochy, Hiszpania i Wielka Brytania" - mówi Ewa Chodkiewicz, ekspert WWF ds. Zrównoważonej Gospodarki i Konsumpcji. Podaje, że podczas gdy Polak, Portugalczyk lub Słowak zużywa rocznie średnio 490 torebek foliowych, to Fin czy Duńczyk tylko 4.

WWF informuje, że torba foliowa rozkłada się od 100 do 400 lat. Corocznie na światowy rynek wprowadza się od 500 miliardów do jednego biliona sztuk foliówek. A na polskie wysypiska trafia co roku 55 tysięcy ton foliówek. "Torebki foliowe są jednym z największych źródeł zanieczyszczeń plastikiem, a jednym z najprostszych do wyeliminowania" - skomentowano w komunikacie WWF.

Według szacunków, na które powołuje się WWF, na powierzchni oceanów unosi się około 100 milionów ton plastiku, a plastik, który trafia co roku do oceanów, zabija ponad milion morskich ptaków i sto tysięcy morskich ssaków.

"Jak pokazują badania, aż 54 proc. gatunków morskich znajdujących się w Czerwonej Księdze Gatunków Zagrożonych IUCN, zostało dotkniętych problemem odpadów morskich" - poinformowano w komunikacie WWF. I tak na przykład żółwie zjadają torebki foliowe, myśląc, że mają do czynienia z meduzami, ptaki mylą cząstki plastiku z rybami, a albatrosy zjadają plastikowe nakrętki. Poza tym zwierzęta mogą się w plastik zaplątywać.

"Według danych ONZ co roku przez śmieci w oceanach ginie ponad milion zwierząt. Tej śmierci moglibyśmy uniknąć, gdyby ludzie zmienili swoje podejście do odpadów i pomyśleli o tym, że śmieci nie znikają w momencie, w którym się ich pozbędziemy" - napisano w komunikacie WWF.

Przyrodnicy zwracają też uwagę, że plastik trafia do przewodów pokarmowych zwierząt morskich, a te są zjadane przez kolejne zwierzęta w łańcuchu pokarmowym. A przez to zdarza się, że plastik obecny w wodzie, rybach, owocach morza trafia do przewodu pokarmowego człowieka.

WWF przypomina, że plastik w morzach i oceanach to nie tylko duże, wyraźnie widoczne odpady. To również mikroplastiki – uwalniane do środowiska podczas rozkładu plastiku. Ich źródłem są także kosmetyki (pasty do zębów, peelingi, środki czyszczące, proszki do prania), czy prane w wodzie ubrania z poliestru (np. polary). Przyrodnicy zwracają uwagę, że systemy oczyszczania ścieków takich zanieczyszczeń nie wychwytują.

"Wychodząc z domu weźmy ze sobą bidon z wodą z kranu oraz płócienną torbę na zakupy. Dbajmy o czystość plaż, nie śmiećmy na nich i sprzątajmy po sobie. Unikajmy towarów opakowanych w kilka warstw opakowań. Wybierajmy także produkty bez mikrogranulek" - wymienia Ewa Chodkiewicz.

Na świecie Dzień Ziemi - określany też, jako Światowy Dzień Ziemi lub Międzynarodowy Dzień Ziemi - obchodzony jest 22 kwietnia od 1970 r. To jedno z największych ekologicznych świąt. W Polsce obchody Dnia Ziemi zostały zapoczątkowane w 1990 roku. Celem jest promowanie proekologicznych postaw w społeczeństwie.