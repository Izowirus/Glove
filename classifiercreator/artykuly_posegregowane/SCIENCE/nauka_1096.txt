epa03624464 A girl has her blood pressure taken by a nurse during the Skills Masters Fair at the Ahoy in Rotterdam, The Netherlands, 14 March 2013. The career event that runs from 14 to 16 Match, offers young people information and workshops in all kinds of professions.  EPA/BAS CZERWINSKI 
Dostawca: PAP/EPA. PAP/EPA © 2017 / BAS CZERWINSKI
                                        

            Kobiety z wysokim ciśnieniem skurczowym krwi, mierzonym przed zajściem w ciążę, mają większą szansę na urodzenie chłopca – wynika z badania opublikowanego w „American Journal of Hypertension”.
      
            Popularne mądrości ludowe sugerują, że płeć nienarodzonego dziecka można przewidzieć na podstawie różnych przesłanek - umiejscowienia brzucha ciężarnej kobiety (wysoko lub nisko), preferowanej przez nią diety, itp. Niektórzy uważają na przykład, że kobieta, która codziennie odczuwa potrzebę zjedzenia lodów, z dużym prawdopodobieństwem urodzi dziewczynkę.

Ludowe mądrości nie znajdują jednak potwierdzenia w badaniach naukowych.

Tymczasem badacze z Mount Sinai Hospital w Toronto (Kanada) odkryli nowy sposób na odgadnięcie płci dziecka.

Naukowcy zebrali do badania prawie 1,5 tys. rezydentek miasta Liuyang w Chinach i zmierzyli w ich organizmach poziom cholesterolu, glukozy, trójglicerydów oraz ciśnienia krwi – przeciętnie około 26,3 tygodnia przed zajściem w ciążę. Następnie śledzili ich dalsze losy.

W trakcie badania na świat przyszło 739 chłopców i 672 dziewczynki.

Analizy pokazały, że kobiety, które przed zajściem w ciążę miały wyższe przeciętne ciśnienie skurczowe krwi (około 106 mm Hg) częściej rodziły chłopców, a panie z niższym ciśnieniem (około 103,3 mm Hg) częściej rodziły dziewczynki.

„Wyniki naszego badania sugerują, że u kobiet ciśnienie krwi przed zajściem w ciążę stanowi nierozpoznany wcześniej czynnik związany z prawdopodobieństwem urodzenia chłopca lub dziewczynki” – podsumowuje jeden z autorów badania (https://doi.org/10.1093/ajh/hpw165) dr Ravi Retnakaran.