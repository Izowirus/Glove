KBS02 - 20021206 - WASHINGTON, DC, UNITED STATES : This 07 December 1972 NASA file image obtained 06 December, 2002 shows a view of the Earth as seen by the Apollo 17 crew, Eugene A. Cernan, Ronald E. Evans, and Harrison H. Schmidt as they traveled toward the moon. The view extends from the Mediterranean Sea area to the Antarctica south polar ice cap. This was the first time the Apollo trajectory made it possible to photograph the south polar ice cap. Note the heavy cloud cover in the southern hemisphere. The O7 December 2002 marks the 30th anniversary of this famous image on the final Apollo mission. 
EPA PHOTO AFPI / NASA/NASA Archiwum PAP/EPA © 2018 / NASA
                                        

            W tym tygodniu nastąpiły przeloty dwóch planetoid koło Ziemi w odległościach mniejszych niż dystans do Księżyca. Obydwa ciała były bardzo niewielkie i wykryto je 4 lutego - poinformowała NASA.
      
            Dzięki finansowanemu przez NASA projektowi Catalina Sky Survey (CSS) naukowcy poszukują planetoid (asteroid) przelatujących w pobliżu Ziemi. 4 lutego w ramach prowadzonych obserwacji odkryto dwie nowe, które w kolejnych dniach minęły Ziemię we względnie bliskiej odległości.

Pierwszą z asteroid był obiekt oznaczony jako 2018 CC. Minęła ona Ziemię we wtorek 6 lutego o godz. 3.10 polskiego czasu. Najmniejszy dystans pomiędzy asteroidą, a naszą planetą wyniósł 184 tysiące kilometrów (dla porównania: średnia odległość Ziemia-Księżyc to 384 tysiące kilometrów, a wysokość orbity satelitów geostacjonarnych to niecałe 36 tysięcy kilometrów nad równikiem). Wielkość obiektu naukowcy oszacowali na od 15 do 30 metrów.

Drugą z wykrytych asteroid jest 2018 CB, która Ziemię minęła w piątek 9 lutego o godz. 8.30 polskiego czasu w odległości 64 tysięcy kilometrów (jedna piąta dystansu Ziemia-Księżyc). Wymiary tej planetoidy to przypuszczalnie od 15 do 40 metrów.

Jak wskazuje Paul Chodas, kierownik Centrum ds. Badań Obiektów Bliskich Ziemi w NASA Jet Propulsion Laboratory w Pasadenie (USA), mimo iż planetoida 2018 CB jest niewielka, może mieć większy rozmiar niż ta, która weszła w ziemską atmosferę nad Czelabińskiem w Rosji w roku 2013. Naukowiec podkreśla, iż obiekty tej wielkości przelatują w pobliżu Ziemi niespecjalnie często – raz lub dwa razy w roku.

Obserwacje realizowane w ramach przeglądu Catalina Sky Survey (CSS) są prowadzone w pobliżu Tucson w Arizonie w Górach Świętej Katarzyny (Santa Catalina Mountains, Catalina to hiszpańska wersja imienia Katarzyna). Projekt rozpoczęto około 20 lat temu.

Do tej pory rekordowym rokiem pod względem odkrywania nowych obiektów bliskich Ziemi (ang. NEO – Near Earth Object) był 2016, kiedy to skatalogowano 1889 nowych ciał tego rodzaju, z czego na Catalina Sky Survey przypadło 930. Z kolei w roku 2017 wszystkie przeglądy nieba tego typu prowadzone na świecie skatalogowały około 1400 nowych obiektów.

Więcej informacji: https://www.jpl.nasa.gov/news/news.php?release=2018-025