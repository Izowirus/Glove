epa06394703 The Russian Soyuz booster rocket FG with Soyuz MS-07 spacecraft lifts off from the launch pad at Baikonur Cosmodrome in Kazakhstan, 17 December 2017, carrying the expedition 54/55 crew members, Roscosmos cosmonaut Anton Shkaplerov, NASA astronaut Scott Tingle and Norishige Kanai of the Japan Aerospace Exploration Agency (JAXA), to the International Space Station (ISS).  EPA/MAXIM SHIPENKOV 
Dostawca: PAP/EPA. PAP/EPA © 2017 / MAXIM SHIPENKOV
                                        

            Rosyjski statek kosmiczny Sojuz MS-07 z kolejną międzynarodową załogą wystartował w niedzielę z kosmodromu Bajkonur w Kazachstanie w kierunku Międzynarodowej Stacji Kosmicznej (ISS). W skład załogi wchodzą Rosjanin, Amerykanin i Japończyk.
      
            Start statku kosmicznego z Antonem Szkaplerowem, Scottem Tingle'em i Norishige Kanaiem, nastąpił o godz. 13.21 czasu lokalnego (godz. 8.21 czasu polskiego).

Tuż po starcie kamery z pokładu pokazywały członków załogi z kciukami do góry. Na zdjęciach widać też było pluszowego pieska, którego córka Szkaplerowa wybrała jako wskaźnik zerowej grawitacji.

Dziewięć minut po starcia Sojuz bezpiecznie wszedł na orbitę. Kapsuła ma się połączyć z orbitującym 400 km nad Ziemią laboratorium ISS we wtorek.

Załoga dołączy wówczas do przebywających od września na ISS Rosjanina Aleksandra Misurkina oraz Amerykanów Marka Vandego Heia i Josepha Acaby.

Rosjanin, Amerykanin i Japończyk spędzą na stacji ponad cztery miesiące.

Jest to pierwszy lot Tingle'a i Kanaia. Urodzony w grudniu 1976 roku Kanai jest najmłodszym japońskim astronautą, który poleciał w kosmos.

45-letni Szkaplerow, dla którego jest to trzecia misja na ISS, jest najbardziej doświadczonym członkiem załogi. Ten były pilot wojskowy na konferencji prasowej przed startem powiedział, że liczy, iż będzie mógł zagłosować z ISS w wyborach prezydenckich w Rosji. Głosowanie zaplanowano na 18 marca, faworytem jest prezydent Władimir Putin.

"Podobnie jak wszyscy sumienni obywatele Rosji my astronauci uczestniczymy w wyborach prezydenckich" - podkreślił.