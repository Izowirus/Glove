Forty three-year-old Sudan, the last surviving male northern white rhino on the planet, looks on at Ol Pejeta Conservancy near Nanyuki, some 200 kilometers north of Nairobi, Kenya, 03 May 2017 (reissued 20 March 2018). Ol Pejeta Conservancy, where Sudan and the world's last two female northern white rhinos live, announced on 20 March that forty five-year-old Sudan has died at the Conservancy on 19 March. Sudan was suffering from degenerative changes in muscles and bones combined with skin wounds so that the veterinary team had to make a decision to euthanize him, Ol Pejeta Conservancy said in a statement. With Sudan's death, the world is left with just two female nortthern whino rhinos. Archiwum fot. PAP/EPA/DAI KUROKAWA
                                        

            W Kenii uśpiono ostatniego samca nosorożca białego północnego - poinformowali strażnicy rezerwatu Ol Pejeta w Kenii, gdzie zwierzę żyło. Nosorożec zwany Sudan miał 45 lat. W rezerwacie żyją jeszcze tylko dwie samice tego podgatunku.
      
            Sudan od dawna cierpiał z powodu komplikacji zdrowotnych związanych z wiekiem; po poważnym pogorszeniu się stanu zdrowia "zespół weterynaryjny podjął decyzję o eutanazji" - poinformował rezerwat w komunikacie.

"Jego stan zdrowia znacznie pogorszył się w ciągu ostatniej doby; nie był już w stanie stać i bardzo cierpiał" - dodano. Obejmujący 350 km kwadratowych rezerwat Ol Pejeta znajduje się około 200 km na północ od stolicy kraju Nairobi.

Agencja AFP zwraca uwagę, że śmierć Sudana jest równoznaczna z wyginięciem tego podgatunku. Chyba, że naukowcy, którzy zebrali jego materiał genetyczny, będą w stanie opracować techniki zapłodnienia in vitro u samicy innego podgatunku.

Nosorożec biały północny wyginął przede wszystkim z powodu kłusownictwa; szczególnie poszukiwany jest róg nosorożca ze względu na rzekome zalety lecznicze przepisywane mu w Azji, zwłaszcza w Chinach i Wietnamie.

Zwierzę zostało zdziesiątkowane w wyniku kłusownictwa w latach 70. i 80. w jego tradycyjnym habitacie - na obszarze Republiki Środkowoafrykańskiej, Czadu, Demokratycznej Republiki Konga i obecnego Sudanu Południowego, a więc na terenach w większości objętych konfliktami.

Ostatnia dzika populacja nosorożca białego północnego liczyła między 20 a 30 osobników w DRK; wyginęła podczas walk pod koniec lat 90. i na początku lat 2000. W roku 2008 podgatunek ten został uznany za wymarły na wolności.