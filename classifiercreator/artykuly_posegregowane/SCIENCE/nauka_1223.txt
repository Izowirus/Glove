epa05591615 The Russian Soyuz MS-02 lifts off from its lauch pad at the Cosmodrome in Baikonur, Kazakhstan, 19 Octobet 2016, carrying the members of the International Space Station expedition 49/50, NASA astronaut Shane Kimbrough of the US and Russian cosmonauts Sergey Ryzhikov and Andrey Borisenko, to the International Space Station (ISS).  EPA/MAXIM SHIPENKOV 
Dostawca: PAP/EPA. PAP/EPA © 2016 / MAXIM SHIPENKOV
                                        

            Rosyjski statek kosmiczny Sojuz MS-02 z nową załogą - dwoma Rosjanami i Amerykaninem - przycumował w piątek do Międzynarodowej Stacji Kosmicznej (ISS), dwa dni po starcie z kosmodromu Bajkonur w Kazachstanie.
      
            Sojuz zakończył manewr dokowania o godz. 12.52 czasu moskiewskiego (godz. 11.52 czasu polskiego).

Rosyjscy kosmonauci Siergiej Ryżykow i Andriej Borysenko oraz amerykański astronauta Shane Kimbrough zastąpią na ISS Amerykankę Kate Rubins, Rosjanina Anatolija Iwaniszyna i Japończyka Takuyę Onishiego, których powrót na Ziemię planowany jest na 29 października.

Start statku Sojuz MS-02 nastąpił w środę. Początkowo miał się odbyć 23 września, ale został przełożony z powodu problemów technicznych.

Kimbrough, Ryżykow i Borysenko spędzą na ISS nieco ponad cztery miesiące; na Ziemię wrócą pod koniec lutego 2017 roku.