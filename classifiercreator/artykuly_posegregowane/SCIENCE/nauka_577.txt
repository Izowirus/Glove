epa06239590 (22/33) Industrial traffic navigates the Dalton Highway through the Brooks Range south of Sagwon, Alaska, USA, 04 September 2017. Stretching 414 miles (666 kilometers) north from central Alaska to Prudhoe Bay, the Dalton Highway is one of America's northernmost roads and arguably its most remote. Built as a supply road for the Trans-Alaska Pipeline, the Dalton was opened to public use in 1981. Largely gravel and littered with potholes, a round-trip drive takes four days. Though it still offers few facilities and no radio, cell service, or internet the Haul Road, as it is often called, rewards its rare visitors with spectacular Arctic scenery.  EPA/JIM LO SCALZO  ATTENTION: For the full PHOTO ESSAY text please see Advisory Notice epa06239568 
Dostawca: PAP/EPA. Archiwum PAP/EPA © 2017 / JIM LO SCALZO
                                        

            Wskutek zmian klimatu w górach Alaski spada obecnie dwukrotnie więcej śniegu niż 150 lat temu – donoszą amerykańscy naukowcy na łamach czasopisma ”Scientific Reports”.
      
            Z najnowszego badania wynika, że średnie roczne opady śniegu w paśmie górskim Alaski wynoszą obecnie 5,5 metra, czyli ponad dwukrotnie więcej niż średnia z lat 1600-1840: niecałe 2,5 metra.

Autorom badania, naukowcom z amerykańskich uczelni: Uniwersytetu Maine, Uniwersytetu New Hampshire i Dartmouth College, udało się wyliczyć, że od połowy XIX wieku zimowe opady śniegu w południowej i środkowej części Alaski zwiększyły się o aż 117 proc., letnie zaś - o 49 proc.

”Byliśmy w szoku, gdy po raz pierwszy zobaczyliśmy, jak bardzo wzrosły tam opady śniegu. Musieliśmy jeszcze raz sprawdzić nasze wyniki i dla pewności - kolejny raz” – opowiada kierujący badaniem prof. Erich Osterberg z Dartmouth College.

Naukowcy badali dwa rdzenie lodowca, które pobrali w pobliżu góry Mount Hunter (4442 m n.p.m.) w parku narodowym Denali na Alasce. Okazało się, że nie tylko od 1840 roku podwoiła się ilość padającego w tym regionie śniegu, ale też tak gwałtowny przyrost nie miał precedensu w ostatnich 1200 latach.

”Nasze wyniki nie pozostawiają wątpliwości, że aktualna ilość opadów śniegu na Alasce jest dużo większa niż naturalne wartości sprzed epoki przemysłowej. Wskazywały już na to dane ze stacji pogodowych z ostatnich 50 lat, ale dopiero próbki lodu ujawniły skalę tych zmian” – mówi jeden z badaczy, Dominic Winski z Dartmouth College.

Naukowcy nie poprzestali na samych wyliczeniach, chcieli wiedzieć, co spowodowało tak spektakularne przyrosty.

Alaska gwałtownie się ociepla – według danych o 2-3 st. C. w ciągu ostatnich 50 lat – a to oznacza więcej opadów, ponieważ w cieplejszym powietrzu jest więcej wilgoci. To jednak tylko jeden czynnik, niewyjaśniający dużej skali zjawiska.

Po dalszych analizach badacze znaleźli więc kolejnego winowajcę i to oddalonego od Alaski o tysiące kilometrów: ocieplające się oceany w strefie międzyzwrotnikowej.

Ich zdaniem rosnące temperatury tych wód wpływają na umocnienie się Niżu Aleuckiego, wskutek którego ciepłe i wilgotne masy powietrza przemieszczają się na północ, powodując tam zwiększone opady śniegu.

”Gdzie nie spojrzymy na północny Pacyfik, wszędzie widać wpływ ocieplających się oceanów. To na przykład olbrzymie zmiany w klimacie zimowym w tym rejonie w porównaniu do tego, co było 200 lat temu. To dotyka nie tylko Alaskę, ale też Hawaje i cały północno-zachodni Pacyfik” – mówi Winski.

Naukowcy uważają, że obecnie stosowane modele klimatyczne znacznie zaniżają podatność klimatu regionu północnego Pacyfiku na rosnące temperatury oceanów w tropikach.

”Naukowcy coraz częściej natykają się na dowody, że w skali regionalnej zmiany klimatu przynoszą mnóstwo niespodzianek. Musimy starać się coraz lepiej rozumieć te niuanse, by pomóc lokalnym społecznościom przygotować się na to, co przyjdzie, gdy do atmosfery trafi jeszcze więcej dwutlenku węgla” – konkluduje Osterberg.