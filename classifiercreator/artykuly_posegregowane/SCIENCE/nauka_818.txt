epa05955514 An osprey fish hawk soars over the fifth green during practice for THE PLAYERS Championship at TPC Sawgrass Stadium Course in Ponte Vedra Beach, Florida, USA, 10 May 2017. The tournament runs from 11 May through 14 May.  EPA/ERIK S. LESSER 
Dostawca: PAP/EPA. Archiwum PAP/EPA © 2017 / ERIK S. LESSER
                                        

            Wolontariuszy, którzy będą opiekować się stanowiskami rybołowów w ramach projektu ochrony tych ptaków, poszukuje Dyrekcja Generalna Lasów Państwowych. Populacja tego drapieżnika w Polsce szacowana jest zaledwie na 27 par.
      
            Kandydaci na funkcję opiekunów stanowisk rybołowów powinni posiadać doświadczenie w zakresie ochrony i rozpoznawania ptaków szponiastych. Ponadto, jak czytamy w komunikacie przesłanym PAP, powinni oni posiadać własny środek transportu i mieszkać w jednym z powiatów objętych przez projekt: myśliborskim, choszczeńskim, oleckim, strzelecko-drezdeneckim, szczycieńskim, białogardzkim, czarnkowsko-trzcianeckim, piskim, gryfińskim, międzychodzkim, nidzickim, olsztyńskim, obornickim, mrągowskim, wałeckim, polickim.

Preferowane będą osoby związane z służbami ochrony przyrody, środowiskami rybackimi, organizacjami pozarządowymi lub pracownicy miejscowych nadleśnictw. Zgłoszenia (krótki opis doświadczenia oraz uzasadnienie swojej kandydatury) należy przesyłać do 27 lipca br. na adres e-mail: monika.slusarska-czuber@lasy.gov.pl

Do obowiązków opiekunów stanowisk rybołowów należeć będzie m.in. czuwanie nad bezpieczeństwem miejsc lęgowych, informowanie o zmianach na terenach łowisk rybołowów oraz o wszelkich zagrożeniach dla ptaków i lęgów na terenie ostoi rybołowów.

Opiekunowie zostaną członkami Sieci Opiekunów Stanowisk Rybołowów powołanej przez dyrektora generalnego Lasów Państwowych. Członkowie Sieci Opiekunów uczestniczyć będą w szkoleniach i warsztatach prowadzonych przez ornitologów, w czasie których omówione zostaną dokładne warunki funkcjonowania Sieci.

Szczegółowa inwentaryzacja populacji rybołowa stanowi wstęp do projektu "Ochrona rybołowa Pandion haliaetus na wybranych obszarach SPA Natura 2000 w Polsce". Obecnie znanych jest ok. 30 stanowisk lęgowych rybołowów, wiadomo jednak także o miejscach, gdzie ptaki pojawiają się i nie przystępują do lęgów. Wszystkie takie miejsca trzeba spisać i przeanalizować.

Rybołów (Pandion haliaetus) jest jednym z najrzadszych gatunków ptaków szponiastych w Polsce. Populacja w naszym kraju szacowana jest obecnie na 27 par. W Niemczech występuje już około 650 par, a po drugiej stronie Bałtyku jest ich ponad 4000 par. W ramach projektu ochrony rybołowa na wybranych obszarach Natura 2000 przyrodnicy chcą znaleźć odpowiedź na pytanie, dlaczego w Polsce rybołowów jest tak mało.

PAP - Nauka w Polsce

kflo/ zan/
      
  
    TEMATY:
          
              ochrona przyrody,
          ptaki