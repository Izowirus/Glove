Moja Wola, 2006-05-12. Coraz rzadziej spotykana knieć błotna - popularne kaczeńce. Kwiaty rosną na mokrych łąkach, zalanych wodą lasach, rowach i olszynach.

                                        

            Rośliny mogą wykrywać wibracje wytwarzane przez odgłos płynącej wody i kierować w tamtą stronę korzenie - donoszą naukowcy z University of Western Australia. Badania wykazały, że rośliny są również w stanie odróżnić odgłos faktycznie płynącej wody - od jego nagrania.
      
            Rośliny potrafią odbierać wibracje wytwarzane przez dźwięk płynącej wody i w oparciu o to dostosowywać kierunek wzrostu korzeni - co pozwala im na przetrwanie np. w warunkach suszy. Co więcej, badania przeprowadzone przez australijskich naukowców wykazały, że rośliny są również w stanie odróżnić odgłos faktycznie płynącej wody - od jego nagrania.

Do swojego badania naukowcy wykorzystali groch zwyczajny (Pisum sativum). Roślina została umieszczona w pojemniku, u którego podstawy znajdowały się dwie rury - dzięki czemu roślina mogła "wybrać", w którym kierunku będą rosnąć jej korzenie.

Następnie roślinę wystawiono na działanie różnych dźwięków, m.in. szumu białego, odgłosu płynącej wody oraz nagrania odgłosu płynącej wody.

Jak się okazało, rośliny były w stanie określić, gdzie znajduje się źródło wody - i w tym właśnie kierunku zaczynały rosnąć ich korzenie.

"Zaskakujące i niezwykłe było również odkrycie, że roślina potrafiła odróżnić odgłos prawdziwej płynącej wody od jego nagrania - i że nie podobał jej się nagrany odgłos" - stwierdza dr Monica Gagliano, główna autorka badania.

Badaczka podkreśla, że groch nie reagował na odgłos wody, jeśli była ona dostępna w glebie.

"Zaczynamy dostrzegać poziom skomplikowania interakcji roślin z dźwiękiem" - dodaje. Jak stwierdza, rezultaty badania sugerują, iż rośliny również powinny być brane pod uwagę przy badaniach i dyskusjach na temat wpływu nadmiernego hałasu na żyjące organizmy.