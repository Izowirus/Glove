epa05385274 A handout photograph made available by Solar Impulse on 22 June 2016 shows Solar Impulse 2, the solar powered airplane, piloted by Swiss pioneer Bertrand Piccard landing in Seville in Spain 23 June 2016 finishing a 70 hours flight over the Atlantic ocean. EPA/JEAN REVILLARD / SOLAR IMPULSE / HANDOUT HANDOUT EDITORIAL USE ONLY/NO SALES Dostawca: PAP/EPA. PAP/EPA © 2016 / JEAN REVILLARD
                                        

            Napędzany energią słoneczną samolot Solar Impulse 2 zakończył w czwartek ponad 70-godzinny lot nad Oceanem Atlantyckim i wylądował bezpiecznie w Sewilli na południu Hiszpanii. Był to 15 etap podróży maszyny dookoła świata.
      
            Samolot wyleciał w poniedziałek z Nowego Jorku w Stanach Zjednoczonych. Pilotowany był przez Szwajcara Bertranda Piccarda.

W Sewilli Solar Impulse 2 wylądował o godzinie 7.30. Nad Atlantykiem samolot leciał z prędkością zaledwie ok. 70 km na godzinę.

Z Europy solarny samolot, którego skrzydła mają większą rozpiętość od skrzydeł Boeinga 747, uda się na Bliski Wschód, by zakończyć historyczny lot dookoła świata w Abu Zabi, skąd wyleciał 9 marca 2015 roku. Maszyna wyposażona jest w ponad 17 tys. ogniw fotowoltaicznych.

Lot zbudowanej w Szwajcarii maszyny Solar Impulse 2 to promowanie technologii wykorzystujących odnawialne źródła energii. Trasę samolotu podzielono na kilkanaście etapów. Planowane przystanki są przeznaczone na odpoczynek pilotów, przegląd samolotu i kampanię na rzecz czystej energii.

Solar Impulse 2, zbudowany z włókien węglowych, waży 2,3 tony. Niska waga sprawia, że jest bardzo narażony na kaprysy pogody i prądy powietrza. Średnia prędkość samolotu to 75 km na godzinę, ale w pełnym nasłonecznieniu może się ona podwoić. Energia z ogniw fotowoltaicznych jest magazynowana w akumulatorach litowo-jonowych, które zasilają cztery silniki elektryczne.

Solar Impulse 2 jest następcą pierwszej tego rodzaju maszyny, Solar Impulse 1, która m.in. odbyła wieloetapowy lot przez USA w roku 2013.