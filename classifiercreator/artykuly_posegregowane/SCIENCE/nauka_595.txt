Warszawa, 12.12.2015. Finał 16. Maratonu Pisania Listów - akcji organizowanej przez Amnesty International odbył się, 12 bm. Listy pisane są w obronie osób, których prawa zostały złamane. Adresatami są zarówno władze, które mają możliwość zmienić sytuację danej osoby, jak i sami bohaterowie. (cat)
PAP/Tomasz Gzell Archiwum fot. PAP © 2017 / Tomasz Gzell
                                        

            Lateralizacja, czyli stronność naszego ciała, ustala się już w 18 tygodniu ciąży - twierdzą włoscy naukowcy. Wyniki ich badań ukazały się na łamach pisma "Scientific Reports".
      
            Czy z prawo- lub leworęcznością już się rodzimy, czy ustala się ona dopiero w pierwszch latach życia? Na te pytania postanowił odpowiedzieć zespół prof. Umberto Castiello z Uniwersytetu w Padwie oraz dr Valentiny Parmy z Międzynarodowej Szkoły Badań Zaawansowanych (SISSA) w Trieście.

W badaniu wzięło udział 29 zdrowych kobiet będących w ciąży pojedynczej. Za pomocą USG 4D naukowcy obserwowali ruchy płodów w 14, 18 i 22 tygodniu ciąży. Robili to w 20-minutowych sesjach, kiedy matka była po posiłku i znajdowała się w pozycji leżącej. Szczególną uwagę zwracali na trzy rodzaje ruchów rąk: dwa z nich wymagały większej precyzji i wiązały się z kierowaniem ręki do ust lub oka, a trzeci dotyczył ruchu ręki w kierunku ścianki macicy (był to ruch kontrolny).

Wyniki pokazały, że począwszy od 18 tygodnia płody wykonują znacznie szybsze ruchy precyzyjne jedną ręką - tą, która okaże się w przyszłości ich ręką dominującą.

Potwierdzono to po 9 latach, porównując zebrane dane z faktyczną stronnością dziewcząt oraz chłopców urodzonych przez uczestniczące w badaniu panie. W zależności od użytych parametrów preferencje dotyczące dominującej ręki udało się prawidłowo przewidzieć w 89-100 proc. przypadków.

"Zajmuje kilka miesięcy, zanim niemowlę jest w stanie uchwycić przedmiot, kilka lat, nim jest w staniem go narysować, a kolejne, aby opanować sztukę pisania. Dopiero wtedy możemy wyraźnie zaobserwować jego lateralizację - mówią autorzy pracy. Tymczasem nasze badanie pokaże, że już w macicy preferencja rąk jest dobrze określona, a układ motoryczny wysoce wyrafinowany".

"Zdolność predykcyjna zastosowanej metody wydaje się być dobrym punktem wyjścia do wczesnego rozpoznania rozmaitych patologii, charakteryzujących się asymetrią mózgową, takich jak depresja, schizofrenia i zaburzenia ze spektrum autyzmu" - podsumowują badacze.

Więcej na stronie https://www.nature.com/articles/s41598-017-16827-y