epa06112525 A handout photo made available by the European Southern Observatory (ESO) on 27 July 2017 shows the Orion Nebula and its associated cluster of young stars in great detail, captured by the OmegaCAM - the wide-field optical camera on ESO’s VLT Survey Telescope (VST). This famous object, the birthplace of many massive stars, is one of the closest stellar nurseries, at a distance of about 1350 light-years.  EPA/ESO/G. Beccari HANDOUT  HANDOUT EDITORIAL USE ONLY/NO SALES 
Dostawca: PAP/EPA. Archiwum PAP/EPA © 2017 / ESO/G. Beccari HANDOUT
                                        

            Astronomowie wykryli trzy różne populacje bardzo młodych gwiazd w gromadzie związanej z Wielką Mgławicą w Orionie. To niespodziewane odkrycie sugeruje, że powstawanie gwiazd w gromadach może zachodzić etapami – informuje Europejskie Obserwatorium Południowe (ESO).
      


Ku zaskoczeniu naukowców, okazało się, że w gromadzie istnieją trzy różniące się od siebie populacje gwiazd. Najprawdopodobniej przyczyną tych różnic jest wiek poszczególnych gwiazd. Wydaje się, że gwiazdy powstawały w tej gromadzie falami, a poszczególne generacje uformowały się sukcesywnie w ciągu mniej niż trzech milionów lat. Ma to duże znaczenie dla badań nad powstawaniem gwiazd w gromadach – jest wskazówką, że być może gwiazdy w gromadzie nie formują się wszystkie niemal jednocześnie.

Badacze wskazują też inną potencjalną możliwość. Odmienna jasność i różne kolory części gwiazd mogą wynikać nie z różnic wieku, a z obecności towarzysza w układzie podwójnym, takiego, którego nie dało się astronomom dostrzec. W takiej sytuacji dana gwiazda może wydawać się jaśniejsza i bardziej czerwona niż jest w rzeczywistości. Jednak taka sytuacja jest mało prawdopodobna, bowiem prowadzi do bardzo nietypowych własności takich układów podwójnych gwiazd. Bardziej naturalnym uzasadnieniem są różnice w wieku pomiędzy gwiazdami. Na dodatek za różnicami w wieku przemawiają także inne pomiary, dotyczące prędkości rotacji i widm.

Wielka Mgławica w Orionie znajduje się 1350 lat świetlnych od nas. Znana jest także pod nazwą M42. Jest jedną z najjaśniejszych mgławic, można ją dostrzec nawet gołym okiem. Widoczna jest w gwiazdozbiorze Oriona, poniżej Pasa Oriona. Bywa częstym celem badań astronomicznych, jest dostępnych też sporo zdjęć tego obiektu. Wielka Mgławica w Orionie jest częścią większego kompleksu mgławic.

Obserwacje zostały przeprowadzone przy pomocy 2,6-metrowego teleskopu VLT Survey Telescope (VST), działającego w Obserwatorium Paranal w Chile. Zdjęcia zarejestrowała kamera OmegaCAM o szerokim polu widzenia.

Wyniki najnowszych badań ukażą się w czasopiśmie „Astronomy & Astrophysics”. W zespole badawczym pracowali naukowcy z Niemiec, Włoch, Holandii, Chile, Hiszpanii, USA i Wielkiej Brytanii.