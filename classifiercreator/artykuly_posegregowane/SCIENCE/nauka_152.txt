epa05643781 French bungee jump acrobate Thierry Devaux jumps on a bungee rope of a pedestrian bridge at Saillon, Switzerland, Wednesday, November 23, 2016. With this test jump Devaux wanted to raise attraction for his future project, when he will jump out ouf a helicopter in front of the world famous Matterhorn mountain in Switzerland.  EPA/LEO DUPERREX 
Dostawca: PAP/EPA. Archiwum PAP/EPA © 2018 / LEO DUPERREX
                                        

            Specyficzny typ komórek odkryty w części mózgu zwanej hipokampem decyduje o odwadze. Działając na nie, można by uwolnić pacjentów od patologicznego lęku - informuje "Nature Communications".
      
            Ludzie bardzo się różnią, jeśli chodzi o reakcje na niebezpieczne sytuacje - nawet, jeśli są rodzeństwem. Neurobiologiczne mechanizmy dotyczące ryzykownych zachowań są w dużej mierze nieznane.

Wspólne badania naukowców z Zakładu Neurobiologii Uniwersytetu w Uppsali (Szwecja) oraz Instytutu Mózgu Uniwersytetu Federalnego Rio Grande do Norte (Brazylia) wykazały, że tak zwane komórki OLM w hipokampie odgrywają kluczową rolę, jeśli chodzi o lęk i podejmowanie ryzyka. Manipulując nimi, można by kontrolować lęk oraz ryzykowne zachowania. Gdy komórki OLM są pobudzane, wytwarzają rytm mózgu typowy dla zwierząt, które czują się bezpiecznie w zagrażającym środowisku (na przykład, gdy ukrywają się przed drapieżnikiem, ale są świadome jego bliskości).

Znalezienie sposobu szybkiego i pewnego modulowania ryzykownych zachowań jest bardzo ważne w leczeniu patologicznego lęku. Adaptacyjny (normalny) lęk jest niezbędny do przeżycia, ponieważ chroni nas przed odniesieniem obrażeń. Jednak w przypadku wielu osób lęk może być dysfunkcjonalny i poważnie zakłócać codzienne życie. Aby pomóc pacjentom wyjść ze stanu dysfunkcjonalnego, lekarze często stosują leki przeciwdepresyjne. Jednak leki te działają na cały mózg, dlatego mogą mieć poważne efekty uboczne - na przykład apatię.

Działanie na konkretny obszar mózgu, bardzo specyficzną grupę komórek kontrolujących lęk może być przełomem w leczeniu lęku i związanych z nim zaburzeń, na przykład depresji. Komórki OLM mogą być kontrolowane przez środki farmakologiczne. Wcześniej ta sama grupa naukowców wykazała, że komórki OLM były "odźwiernymi wspomnień" w hipokampie i są bardzo wrażliwe na nikotynę. Może to tłumaczyć, dlaczego ludzie dużo palą, gdy są niespokojni.

W ciągu ostatniej dekady naukowcy zaczęli doceniać rolę hipopokampa. Na razie jego wpływ na emocje jest znacznie mniej zbadany niż rola dotycząca pamięci i zdolności poznawczych. Na przykład w roku 2014 Nagroda Nobla (John O'Keefe, May-Britt Moser i Edvard I. Moser) została przyznana za odkrycie "komórek miejsca", które są częścią "biologicznego GPS" i odpowiadają za zapamiętywanie naszego położenia w otoczeniu.