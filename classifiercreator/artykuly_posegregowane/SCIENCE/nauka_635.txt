epa02980179 A handout picture distributed by the Spanish Oceanographic Institute IEO on 25 October 2011 of the southern seabed of the Canary Island of El Hierro, Spain, on 25 October 2011. According to reports by the Science and Innovation Ministery, scientists of the IEO on board the 'Ramon Margalef' research vessel have located two main lava sources and a new underwater volcano which is said to be 100 meters high and has a 120 meters wide crater.  EPA/SPANISH OCEANOGRAPHIC INSTITUTE/IEO/HANDOUT
Dostawca: PAP/EPA. Archiwum PAP/EPA © 2017 / SPANISH OCEANOGRAPHIC INSTITUTE/
                                        

            Siedem wulkanów odkryli naukowcy w Morzu Tyrreńskim we Włoszech. Tworzą one łańcuch długości 90 kilometrów – ustalili uczeni z włoskiego Instytutu Geofizyki i Wulkanologii Krajowego Komitetu Badań Naukowych oraz specjaliści z Nowej Zelandii.
      
            "Południową część Morza Tyrreńskiego charakteryzuje obecność licznych wulkanów" - przypomniał koordynator grupy, która prowadziła nowy projekt badawczy, wulkanolog Guido Ventura.

"O siedmiu odkrytych obecnie wulkanach dotąd jednak nie wiedziano" - dodał.

Wszystkie, z ośmioma wcześniej zidentyfikowanymi, tworzą tzw. łańcuch Palinuro.

Ventura wyjaśnił włoskim mediom, że nieznane dotąd podwodne wulkany rozciągają się w pasie, położonym prawie 100 kilometrów na południe od wybrzeży w rejonie miasta Salerno w Kampanii do wysokości miasteczka Sangineto w Kalabrii, w odległości 30 kilometrów od jego brzegów.

Łańcuch ten znajduje się na głębokości od 3200 do 80 metrów pod poziomem morza.

Według naukowców wulkany te są większe od innych, które są w tym rejonie morza.

Aktywne były na pewno, dodają, 300 tysięcy - 800 tysięcy lat temu. Ale zdaniem specjalistów nie można też wykluczyć, że były aktywne w czasach późniejszych.

Obserwację odkrytych wulkanów prowadzono między innymi przy pomocy zdalnie sterowanego pojazdu podwodnego.