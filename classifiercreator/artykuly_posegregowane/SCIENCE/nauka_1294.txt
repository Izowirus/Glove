epa03094683 A large flock of birds fly overhead just after sunset in Ahmedabad, India, 06 February 2012. Gujarat is the home for more than 520 birds species and site of many large bird migrations, including the Rosy Pelican, Flamingo, White Stork, Brahminy Duck and Heron. Millions of these birds visit Nal Sarovar Bird Sanctuary in Ahmedabad district in Western Indian state of Gujarat during the winter and spring seasons.  EPA/DIVYAKANT SOLANKI
Dostawca: PAP/EPA. PAP/EPA © 2016 / DIVYAKANT SOLANKI
                                        

            Z nieznanych powodów ptaki lecą szybciej, kiedy znajdują się w większym stadzie – dowodzą naukowcy na łamach „Philosophical Transactions of the Royal Society B”.
      
            Prędkość lotu u ptaków zależy od wielu czynników, także od wielkości stada. Mimo że wydaje się to dziwne, to jednak okazuje się, że w większych stadach ptaki lecą szybciej – dowodzą szwedzcy naukowcy z Uniwersytetu w Lund.

O szybkości ptasiego lotu decyduje kilka głównych czynników. Pierwszy to budowa ciała, w tym ciężar ptaka i kształt jego skrzydeł. Po drugie, kierunek i prędkość wiatru. Po trzecie wreszcie, charakter lotu – czy celem jest poszukiwanie pożywienia, czy może pokonanie długiego dystansu. Naukowców zdziwiło, że pojawił się jeszcze czwarty czynnik – liczebność stada.

„Byłem zaskoczony, jak istotny był to czynnik. Zwykle był lekceważony w badaniach ptasiego lotu” - wyjaśnia jeden z kierujących badaniami, prof. Anders Hedenstrom.

Obserwacje prowadzono na szwedzkiej wyspie Olandii. Wykorzystano do tego urządzenie zwane ornitodolitem, będące czymś w rodzaju teleskopu wyposażonego w laser. Dzięki niemu można było zmierzyć prędkość ptasich stad.

Naukowcy nie znaleźli rozwiązania tej zagadki. Być może chodzi o to, że w liczniejsze stada zbierają się większe ptaki, które latają szybciej. Ponadto w większym stadzie łatwiej jest uniknąć turbulencji i utrzymać wyższą prędkość.

Pełny artykuł znajduje się na stronie http://rstb.royalsocietypublishing.org/content/371/1704/20150396