epa05609345 A handout picture made available on 30 October 2016 by National Aeronautics and Space Administration (NASA) shows three vehicles, Orbital ATK's Cygnus cargo craft (L), the Russian Soyuz MS-01 vehicle (C) which delivered crew members Kate Rubins, Takuya Onishi and Anatoly Ivanishin to space, and the Russian Progress 64 cargo craft (R), simultaneously attached to the International Space Station, 23 October 2016. NASA astronaut Kate Rubins along with cosmonaut Anatoly Ivanishin of the Russian space agency Roscosmos and Japan Aerospace Exploration Agency astronaut Takuya Onishi returned to Earth, on 30 October 2016, after 115 days in space where they served as members of the Expedition 48 and 49 crews onboard the International Space Station.  EPA/NASA /HANDOUT  HANDOUT EDITORIAL USE ONLY 
Dostawca: PAP/EPA. Archiwum PAP/EPA © 2016 / NASA /HANDOUT
                                        

            By sprawdzić odporność materiałów i sposób rozprzestrzeniania się ognia w warunkach mikrograwitacji, specjaliści z NASA wywołali kontrolowany pożar na statku zaopatrzeniowym Cygnus, kiedy odłączył się od Międzynarodowej Stacji Kosmicznej (ISS).
      
            Ochrona przeciwpożarowa jest kluczowa dla astronautów, bowiem w przypadku pojawienia się ognia, nie mają oni gdzie uciec. Nic dziwnego zatem, że NASA testuje różne rozwiązania zapobiegające pożarom. Tym razem w specjalnym zasobniku celowo wywołano pożar, aby sprawdzić odporność materiałów i sposób rozprzestrzeniania się ognia w warunkach mikrograwitacji.

Eksperyment nosi nazwę Spacecraft Fire Safety, w skrócie Saffire-II. Jest to drugi z serii tego typu testów, a agencja kosmiczna planuje jeszcze kolejny. W ramach Saffire-II, eksperyment przeprowadzono na pokładzie statku zaopatrzeniowego Cygnus firmy Orbital ATK, który dowiózł zaopatrzenie dla astronautów znajdujących się na ISS. Misja statku Cygnus była szóstym z kolei lotem zakontraktowanym przez NASA jako misje zaopatrzeniowe dla stacji ISS.

Pierwszy eksperyment Saffire-I został przeprowadzony w czerwcu 2016 r. w pojemniku o wymiarach 0,5 metra x 1 metr x 1,3 metra, zawierającego w środku m.in. bawełniane włókna szklane. Wcześniejsze eksperymenty z zapalaniem ognia na statkach na orbicie okołoziemskiej były prowadzone w zasobnikach o dużo mniejszych rozmiarach.

Obecnie przeprowadzono eksperyment Saffire-II, wykorzystując doświadczenia z pierwszego testu i dodając więcej rodzajów materiałów. W sumie przetestowano dziewięć próbek, zawierających m.in. bawełniane włókna szklane, materiał silikonowy o różnej grubości, szkło akrylowe używane w oknach statków kosmicznych (pleksiglas), czy Nomex (specjalny materiał odporny na ogień, używany w pojemnikach statków kosmicznych jako bariera przeciwogniowa). Po odłączeniu się statku Cygnus od stacji ISS, zdalnie uruchomiono zapłon próbek.

Kontrolowany pożar nastąpił w poniedziałek 21 listopada o godz. 13.14 polskiego czasu, a we wtorek i środę NASA pobierała zdjęcia dokumentujące przebieg eksperymentu. Niedawno agencja zaprezentowała zarejestrowane w trakcie eksperymentu fotografie i filmy. Łącznie wykonano ponad 106 tysięcy zdjęć.

Po przeprowadzeniu eksperymentu, bezzałogowy statek transportowy Cygnus ulegnie zniszczeniu, wchodząc w ziemską atmosferę.