A photograph made available on 26 November 2011 shows Hungarian dentist Anett Szegletes giving dental treatment to an Austrian patient at the dental clinic of a medical center on the outskirts of Sopron, Hungary, 25 November 2011. Just across the border between Austria and Hungary, many private plastic surgery clinics, dentists, beauty parlours and hairdressers in and near Sopron cater to Austrian patients and clients attracted by the lower prices of treatment in Hungary.  Archiwum fot. PAP/EPA/PETER NYIKOS 
                                        

            Mutacje genów wchodzących w skład szlaku sygnałowego WNT powodują, że szkliwo zębów jest bardziej podatne na próchnicę - wykazały badania szwajcarskich naukowców opublikowane na łamach pisma "Science Signaling".
      
            
Dlaczego niektórzy z nas mają próchnicę mimo regularnego szczotkowania zębów, podczas gdy inni podchodzą do higieny jamy ustnej dość swobodnie, a ich zęby pozostają zdrowe? Bakterie, które mogą zaatakować szkliwo znajdują się przecież na powierzchni zębów każdego człowieka.

Naukowcy z Uniwersytetu w Zurychu ustalili, że odpowiedź tkwi w genach. Podczas swoich badań obserwowali myszy z różnymi rodzajami mutacji genów wpływających na proces powstawania szkliwa zębów i jego jakość. Geny wchodziły w skład tzw. szlaku sygnałowego WNT tj. szeregu białek odgrywających rolę m.in. w procesach embriogenezy i proliferacji komórek. W odpowiedzi na sygnały z zewnątrz w ramach szlaku WNT aktywacji ulegają poszczególne geny w jądrach komórkowych.

U wszystkich myszy z mutacjami w obrębie trzech z tych genów występowały defekty szkliwa, a co za tym idzie, większa podatność na próchnicę. Zmiany w strukturze szkliwa były wynikiem zakłóceń w przekazywaniu sygnałów spowodowanych przez mutacje.

Lepsze zrozumienie wpływu mutacji genetycznych na proces powstawania szkliwa otwiera nowe możliwości zapobiegania próchnicy. Opracowanie nowych produktów uwzględniających tę zależność może pomóc wielu osobom, które często odwiedzają gabinety dentystyczne z powodu próchnicy - podsumowuje dr Thimios Mitsiadis, autor badań.