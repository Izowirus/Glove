A handout photograph provided by NASA on 21 April 2014 shows the SpaceX Dragon grappled by Canadarm2 on 20 April 2014. The Expedition 39 crew aboard the International Space Station welcomed nearly two-and-a-half tons of supplies and scientific payloads to the station with the arrival of the third SpaceX Dragon commercial cargo spacecraft.   PAP/EPA © 2017 / NASA / HANDOUT
                                        

            Towarowa kapsuła prywatnej firmy SpaceX powróciła w niedzielę na Ziemię po zakończeniu misji na Międzynarodową Stację Kosmiczną (ISS), do której dostarczyła zaopatrzenie. Z powrotem przywiozła próbki i materiały naukowe z przeprowadzonych eksperymentów oraz zużyty sprzęt.
      
            Po locie trwającym 5,5 godziny kapsuła Dragon wodowała na Pacyfiku w pobliżu wybrzeży południowej Kalifornii.

Dragon, który wystartował 23 lutego z przylądka Canaveral na Florydzie, dostarczył na stację ISS prawie 2,2 tony zapasów żywności, wody i materiałów do eksperymentów naukowych.

Przez prawie miesiąc kapsuła była przycumowana do stacji. W niedzielę dwaj astronauci z załogi stacji odcumowali ją i za pomocą automatycznego wysięgnika oddalili od stacji.

Druga firma wykonująca na zamówienie agencji NASA loty z zaopatrzeniem na ISS, Orbital ATK, zamierza wysłać swój własny statek w najbliższy piątek. Jednak w odróżnieniu od SpaceX, spłonie on w drodze powrotnej w atmosferze ziemskiej.