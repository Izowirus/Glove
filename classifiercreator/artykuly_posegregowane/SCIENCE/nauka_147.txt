Amerykańska firma SpaceX szefa Tesli Elona Muska zapowiedziała ogłoszenie w poniedziałek nazwiska swego pierwszego komercyjnego pasażera, który poleci dookoła Księżyca na pokładzie Big Falcon Rocket.
      
            SpaceX poinformował o tym na Twitterze, podkreślając, że żaden człowiek nie odwiedził Księżyca bądź jego orbity od ostatniej misji Apollo w 1972 roku.

Komercyjny lot dookoła Księżyca nazwano ważnym krokiem ku umożliwieniu podróży kosmicznych zwykłym ludziom, którzy o tym marzą. "Dowiedzcie się w poniedziałek, 17 września, kto poleci i dlaczego" - zachęca SpaceX na Twitterze. Jak pisze agencja AFP, może chodzić o obywatela Japonii - na pytanie internauty o tożsamość turysty Musk odpowiedział rysunkiem japońskiej flagi.

AFP podkreśla ponadto, że Big Falcon Rocket wciąż jest tworzona, więc zanim wykona swój pierwszy lot, minie jeszcze "wiele lat". Maszyna ma mierzyć 106 m wysokości, a jej wykonanie ma kosztować ok. 10,8 mln funtów.