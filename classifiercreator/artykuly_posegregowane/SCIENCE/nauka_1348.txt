Stanowice, 12.03.2016. Dorota Gudaniec z synem Maxem, który choruje na lekooporną epilepsję w Stanowicach, 12 bm. Po kuracji marihuaną może normalnie żyć. Minister zdrowia wydaje zgody na refundację leków zawierających kannabinoidy, sprowadzanych w ramach importu docelowego, jeśli lekarz prowadzący uzna, że są one najlepsze z możliwych - poinformował 08 bm. resort. Chodzi o leki zawierające tzw. medyczną marihuanę. Każda zgoda wydana w tym trybie jest indywidualna. (mk/dw)
PAP/Maciej Kulczyński PAP © 2016 / Maciej Kulczyński
                                        

            Dzieci cierpiące na epilepsję mogą być prawie trzykrotnie bardziej narażone na ADHD, niż ich zdrowi rówieśnicy - informują duńscy naukowcy z Uniwersytetu Aarhus na łamach pisma "Pediatrics".
      
            Badaniami objęto blisko milion dzieci urodzonych w Danii w latach 1990 - 2007. Obserwacje trwały do 2012 r.

Po uwzględnieniu czynników ryzyka ADHD, takich jak niska waga urodzeniowa czy historia epilepsji oraz zaburzeń neurorozwojowych w rodzinie - naukowcy ustalili, że padaczka była związana z niemal trzykrotnym zwiększeniem ryzyka ADHD. W przypadku dzieci, które często miewają drgawki gorączkowe, ryzyko ADHD było o 30 proc. wyższe, niż w przypadku dzieci z grupy kontrolnej, a współwystępowanie drgawek gorączkowych i padaczki było związane z ponad trzykrotnym wzrostem ryzyka.

Związek tych zaburzeń nie dziwi. Wszystkie one mają swoje korzenie w ośrodkowym układzie nerwowym. Nieznane są jednak przyczyny takiej zależności - zauważają naukowcy dodając, że duże znaczenie mogą mieć wspólne czynniki genetyczne.

"Rodzice dzieci cierpiących na epilepsję lub drgawki gorączkowe powinni zwracać szczególną uwagę na wczesne objawy ADHD. Jednym z pierwszych sygnałów jest wyraźne pogorszenie wyników w nauce" - podkreślają badacze.