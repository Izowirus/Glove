epa03939667 An illustration image of a Twitter logo on a keyboard, pictured in The Hague, The Netherlands, 07 November 2013. Twitter will make its Wall Street debut on 07 November with a price tag of 26 US dollars per share, bidding to raise up to 2.1 billion US dollars in the most eagerly awaited stock offering since Facebook. A tweet from the company said it would offer 70 million shares on the New York Stock Exchange, generating 1.82 billion US dollars, and give underwriters a 30-day option to purchase an additional 10.5 million shares of common stock.  EPA/LEX VAN LIESHOUT 
Dostawca: PAP/EPA. Archiwum PAP/EPA © 2017 / LEX VAN LIESHOUT
                                        

            Do oceny wiarygodności tweetów służy nam stosowany w nich język – wynika z badań przeprowadzonych na Georgia Institute of Technology w USA. Jako mniej wiarygodne postrzegamy np. posty ze słowami łagodzącymi przekaz.
      
            Jak tłumaczy Tanushree Mitra, doktorantka Georgia Tech i autorka badania, choć wiele uwagi poświęcono w ostatnich latach kwestii wiarygodności mediów społecznościowych, to "wciąż niewiele wiadomo o typach słów lub wyrażeń, które kreują wrażenie wiarygodności podczas szybko rozwijających się wydarzeń".

Przedmiotem analizy naukowców amerykańskiej uczelni były tweety dotyczące głośnych wydarzeń, które miały miejsce w latach 2014-2015, m.in. epidemia eboli w Afryce czy atak na redakcję "Charlie Hebdo" w Paryżu. Uczestniczących w badaniu ludzi poproszono o ocenę wiarygodności postów, po czym rozdzielono stosowane w tweetach słowa na 15 kategorii lingwistycznych. Następnie, na podstawie podanych kategorii, przeanalizowano te same tweety pod kątem wiarygodności za pomocą komputera. Okazało się, że ocena ludzi i komputera pokrywała się w ok. 68 proc. przypadków.

Jako "wysoce wiarygodne" postrzegane były tweety stosujące słowa wzmacniające przekaz, takie jak "niezaprzeczalnie" oraz terminy budzące pozytywne emocje, np. "chętnie" czy "wspaniale".

"Słowa sugerujące pozytywne nastawienie, ale pokpiwające z realności wydarzenia, jak na przykład +ha+, +uśmiech+ czy +żart+ postrzegano jako mniej wiarygodne" - mówi Tanushree Mitra, dodając, że tak samo odbierane były słowa i wyrażenia łagodzące wydźwięk postów, jak np. "do pewnego poziomu" i "podejrzewa".

Na postrzeganie wiarygodności postów wpływa również ilość i długość odpowiedzi na danego tweeta: im więcej krótkich odpowiedzi, tym mniej wiarygodny zdawał się tweet.

"Może to oznaczać, że dłuższe wiadomości podają więcej informacji bądź argumentacji, więc uważane są za bardziej wiarygodne. Z drugiej strony, większa liczba retweetów, która oceniana była jako mniej wiarygodna, może stanowić oznakę próby kolektywnego zrozumienia sytuacji podczas kryzysu bądź niepewnego okresu" – podkreśla Mitra.

"Twitter stanowi część problemu związanego z fałszywymi newsami w internecie. Może jednak być również częścią rozwiązania" - dodaje prof. Eric Gilbert z Georgia Institute of Technology.