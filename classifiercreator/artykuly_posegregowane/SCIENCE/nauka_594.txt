epa06383704 US President Donald J. Trump (C) delivers remarks before signing the executive order 'Space Policy Directive 1', in the Roosevelt Room of the White House in Washington, DC, USA, 11 December 2017. The signing of Space Policy Directive 1, which is an executive order to send US astronauts back to the moon, took place on the 45th anniversary of the day Apollo 17 put the last US astronauts on the moon.  EPA/MICHAEL REYNOLDS 
Dostawca: PAP/EPA. PAP/EPA © 2017 / MICHAEL REYNOLDS
                                        

            Prezydent USA Donald Trump podpisał w poniedziałek "Dyrektywę Polityki Kosmicznej 1", przewidującą wznowienie amerykańskich lotów załogowych na Księżyc i ewentualne podjęcie takich lotów na Marsa.
      
            "Jesteśmy liderem (w kosmonautyce) i zamierzamy liderem pozostać, i zamierzamy być tutaj wielokrotnie silniejsi" - powiedział Trump w trakcie uroczystości, której uczestnikami byli między innymi weterani misji księżycowych Edwin Aldrin i Harrison Schmitt oraz aktualna astronautka Peggy Whitson, posiadaczka wynoszącego 665 dni kobiecego rekordu długości pobytu w kosmosie.

Według prezydenta, przyjęcie dyrektywy to wielki krok w kierunku "ponownego sięgnięcia po dumne przeznaczenie Ameryki w kosmosie".

"A kosmos ma tak dużo wspólnego z różnymi sferami działalności, w tym także z działalnością wojskową" - zaznaczył Trump nie rozwijając dalej tego tematu.

Ostatnia jak dotąd podróż ludzi na Księżyc - Eugene'a Cernana i Harrisona Schmitta na statku "Apollo 17" - odbyła się w dniach od 7 do 19 grudnia 1972 roku czyli 45 lat temu.