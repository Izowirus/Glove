Warszawa, 05.12.2017. Dyrektor Narodowego Centrum Badań i Rozwoju Maciej Chorowski podczas gali programu LIDER skierowanego dla młodych naukowców, 5 bm. w warszawskim Hotelu Bellotto. (nlat) Archiwum fot. PAP/Rafał Guz
                                        

            Narodowe Centrum Badań i Rozwoju ogłosiło w środę w Warszawie wyniki drugiego konkursu programu e-Pionier. Niemal 40 mln zł dofinansowania trafi na poszukiwanie rozwiązań problemów istotnych m.in. dla instytucji publicznych.
      
            Skuteczności programu służyć ma wybrana przez NCBR formuła realizacji projektów w modelu zamówień przedkomercyjnych (tzw. model PCP).

W drugiej edycji konkursu, której wyniki właśnie ogłosiło Centrum, wyłoniono 4 tzw. akceleratory. Zespoły te pomagają instytucjom, np. uczelniom, urzędom, definiować problemy czy wyzwania. A potem szukają zespołów, np. start-upów czy naukowców, którzy zajmują się rozwiązaniem tego problemu.

Podczas ogłoszenia wyników 2. edycji konkursu wicedyrektor NCBR Izabela Żmudka wyjaśniła: "zamawiający rozwiązuje konkretny problem, na który nie ma jeszcze rozwiązania na rynku. W ten sposób NCBR wprowadza na rynek innowacyjne rozwiązania, a z drugiej strony - pozwala łączyć akceleratorom instytucje publiczne z wysokowyspecjalizowanymi zespołami interdyscyplinarnymi".

W ramach pierwszego, przeprowadzonego w 2016 roku konkursu e-Pionier, środki od NCBR pozwoliły rozpocząć prace nad m.in. platformą do pionowego lądowania dronów na obiekcie nierównym bądź pozostającym w ruchu, nad platformą przeciwdziałającą fałszowaniu dyplomów, świadectw i certyfikatów, nad automatycznym systemem wielopoziomowego parkowania rowerów, systemem monitorowania stresu u dzieci z zaburzeniami rozwojowymi, czy systemem zarządzania jednostkami organizacyjnymi na uczelniach wyższych.

Dardziński dodał, że wśród rozwiązań, nad którymi pracowano w poprzednim konkursie, są też rozwiązania, na rzecz tego, by uczciwie zdobywać świadectwa i dyplomy. "Dokumenty szkół wyższych są jednym z najczęściej podrabianych dokumentów w Polsce" - poinformował.

Konkurs e-Pionier to inicjatywa Narodowego Centrum Badań i Rozwoju, agencji wykonawczej ministra nauki i szkolnictwa wyższego. Jego celem jest wsparcie młodych utalentowanych programistów i inżynierów w realizacji projektów, które dzięki wykorzystaniu nowych technologii, mają szansę stanowić przełom w rozwiązaniu istotnych problemów społecznych lub gospodarczych. Chodzi zatem o opracowanie i wdrożenie takich rozwiązań cyfrowych, które podniosą komfort życia społeczeństwa.