epa05752576 Theoretical physicist Lawrence Krauss (L) and former US Ambassador to the United Nations Thomas Pickering (R) announce The Bulletin of Atomic Scientist's decision to move the so-called 'Doomsday Clock' to two and a half minutes to midnight at the National Press Club in Washington, DC, USA, 26 January 2017. Founded by scientists who worked on the Manhattan Project, the Bulletin of Atomic Scientists designed the clock to 'convey how close we are to destroying civilization'.  EPA/JIM LO SCALZO 
Dostawca: PAP/EPA. PAP/EPA © 2017 / JIM LO SCALZO
                                        

            Zegar Zagłady, którym od 70 lat zarządzają osoby związane z „Bulletin of the Atomic Scientists", przesunął się o 30 sekund - wskazuje tylko dwie i pół minuty do północy – poinformowano w czwartek na konferencji prasowej.
      
            Północ na zegarze oznaczać ma samozagładę. W 1947 r., kiedy ustanowiono zegar, wskazywał on 7 minut do północy. Teraz – zaledwie 2,5 minuty do północy.

Symboliczny Doomsday Clock, czyli Zegar Zagłady, po raz pierwszy pojawił się 70 lat temu, w roku 1947. Wymyśliły go osoby związane z „Bulletin of the Atomic Scientists”, stworzonym przez zaangażowanych w amerykański program atomowy naukowców Uniwersytetu Chicago. Na ruchy wirtualnych wskazówek Zegara Zagłady wpływają wydarzenia mające miejsce na świecie. Decyzję o ich przesunięciu podejmuje Rada do Spraw Nauki i Bezpieczeństwa w porozumieniu z Radą Sponsorów (jest wśród nich 15 laureatów Nobla).

Po raz pierwszy w historii zegara duży wpływ na przesunięcie wskazówek wywarły słowa jednej osoby - Donalda Trumpa, nowego prezydenta USA - wyrażające lekceważenie zagrożeń ze strony broni jądrowej i zmian klimatycznych.

Do najgroźniejszych momentów należał rok 1953, kiedy USA i Związek Radziecki testowały broń termojądrową - zegar pokazywał wtedy 23:58. Trzy minuty przed północą były również latach 2015 i 2016. Najdalej do zniszczenia Ziemi - 17 minut do dwunastej - było z kolei w 1991 r., po zakończeniu zimnej wojny.

Jak zaznaczają twórcy zegara, jednym z poważnych zagrożeń dla ludzkości jest energia nuklearna. Ma to związek z tworzeniem broni atomowej, w której posiadaniu są niektóre państwa. W roku 2016 USA i Rosja modernizowały swoją broń nuklearną. Korea Północna przeprowadziła kolejne podziemne próby nuklearne, a między Indiami i Pakistanem narastało napięcie.

Innym z powodów, dla których ludzkość może sprowadzić na siebie zagładę, są zmiany klimatyczne, które zachodzą m.in. pod wpływem dwutlenku węgla wytwarzanego podczas spalania paliw kopalnych. Efekt cieplarniany, czyli zatrzymywanie przez zawarty w atmosferze dwutlenek węgla ciepła emitowanego przez Słońce, prowadzi do globalnego ocieplenia. Może dojść do topnienia lodowców, podnoszenia się poziomu wód i zmian klimatycznych, które z kolei pociągną za sobą trudne do przewidzenia zmiany w ekosystemie – a także głód, masowe migracje i wojny.

Nowym globalnym zagrożeniem są ataki na źródła informacji – coraz więcej jest fałszywych doniesień. Rada do Spraw Nauki i Bezpieczeństwa zwraca też uwagę na lekkomyślne wypowiedzi Donalda Trumpa dotyczące zagrożenia ze strony broni jądrowej i zmian klimatycznych, a także kontrowersyjne nominacje oraz lekceważenie zdania ekspertów.

"Do północy zostało dwie i pół minuty, zegar tyka, globalne zagrożenie narasta. Mądrzy urzędnicy państwowi powinni działać natychmiast, prowadząc ludzkość w bezpiecznym kierunku. Jeśli tego nie zrobią, drogę muszą wskazać mądrzy obywatele" - ostrzega Rada do Spraw Nauki i Bezpieczeństwa.