epaselect epa06378795 Egyptians archaeologists work on restoring a mummy at a recently found tomb and re-discovery of an older one, at Draa Abul Naga necropolis on Luxor’s west bank, 700km south of Cairo, Egypt, 09 December 2017. Egypt's Ministry of Antiquities announced the discovery of a tomb from the New Kingdom that belongs to the old Egyptian deity Amun's Goldsmith, Amenemhat (tomb number Kampp 390) and a burial shaft housing the mummy of a lady and her two children. The newly discovered tomb includes an entrance located in the courtyard of another Middle Kingdom tomb number Kampp 150.  EPA/KHALED ELFIQI 
Dostawca: PAP/EPA. PAP/EPA © 2017 / KHALED ELFIQI
                                        

            Egipscy archeolodzy odkryli mumię "ważnej osobistości" lub "wysokiej rangi urzędnika" w grobowcu w Luksorze, który do tej pory nie był jeszcze zbadany - poinformowało w sobotę w Kairze ministerstwo ds. zabytków starożytności.
      
            Mumię znaleziono w jednym z dwóch starożytnych grobowców, prawdopodobnie sprzed ok. 3,5 tysiąca lat, które w latach 90. ubiegłego stulecia odkryła w nekropolii Dra Abu el-Naga, położonej na zachodnim brzegu Nilu w pobliżu Świątyni Hatszepsut i Doliny Królów, niemiecka archeolog Frederica Kampp. Oba grobowce nie były do tej pory otwarte i zbadane.

"To naprawdę wyjątkowy dzień" - powiedział minister ds. zabytków starożytności Chalid el-Anani.

Poinformował, że w grobowcach archeolodzy znaleźli m.in. wykonane z drewna maski pogrzebowe, naczynia, a także wiele drewnianych posągów, pochodzących prawdopodobnie z końca XVII dynastii egipskiej lub początku XVIII dynastii.

To kolejne w tym roku ważne odkrycie archeologiczne w Egipcie. W marcu pod podłogą domu w jednej z kairskich dzielnic nędzy znaleziono wielki pomnik z czasów antycznych. Miesiąc później w krypcie w Luksorze odkryto osiem mumii, a we wrześniu, także w Luksorze - niezwykle cenny grobowiec złotnika sprzed co najmniej 3,5 tysiąca lat.

Rząd Egiptu liczy na to, że kolejne takie odkrycia dadzą nowy impuls słabnącej branży turystycznej w kraju.