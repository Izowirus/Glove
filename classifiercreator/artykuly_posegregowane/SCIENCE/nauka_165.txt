DCA01 - 20020509 - WASHINGTON, DC, UNITED STATES : This image released by NASA 09 May 2002 shows a nebula, known as N44C, captured by NASA's Hubble Space Telescope (HST) in 1996. N44C is the designation for a region of glowing hydrogen gas surrounding an association of young stars in the Large Magellanic Cloud, a nearby, small companion galaxy to the Milky Way visible from the Southern Hemisphere. N44C is peculiar because the star mainly responsible for illuminating the nebula is unusually hot. The most massive stars, ranging from 10-50 times more massive than the Sun, have maximum temperatures of 54,000 to 90,000 degrees Fahrenheit. (25,000 to 50,000 Celsius). EPA PHOTO NASA NASA NASA Archiwum PAP/EPA © 2018 / NASA
                                        

            Amerykańska agencja kosmiczna postanowiła ułatwić miłośnikom robienia selfie - wykonywanie takich zdjęć w kosmicznej scenerii. Wydała specjalną aplikację mobilną. Drugim cyfrowym produktem od NASA jest aplikacja do urządzeń wirtualnej rzeczywistości.
      
            Aplikacja mobilna (apka) o nazwie NASA Selfies została wydana z okazji 15. rocznicy działania Kosmicznego Teleskopu Spitzera. Wykorzystuje zdjęcia wykonane tym teleskopem – obecnie do wyboru jest 30 fotografii, natomiast później udostępnione zostaną także zdjęcia z innych misji kosmicznych, w tym z misji załogowych.

NASA Selfies pozwala wykonać selfie w wirtualnym skafandrze kosmicznym, pozując na tle wspaniałych kosmicznych miejsc, takich jak centrum Drogi Mlecznej, albo Mgławica w Orionie. Następnie można w łatwy sposób podzielić się fotografią ze znajomymi w mediach społecznościowych. Aplikacja jest dostępna na smartfony i tablety z systemami iOS oraz Android.

Drugą ciekawą aplikacją opublikowaną w ostatnich dniach przez NASA jest NASA’s Exoplanet Excursions. Jest ona przeznaczona dla urządzeń wirtualnej rzeczywistości i pozwala wybrać się na wycieczkę po systemie planetarnym TRAPPIST-1.

TRAPPIST-1 to jedyny znany w kosmosie system, który posiada aż siedem planet o rozmiarach podobnych do Ziemi. Astronomowie nie są w stanie uzyskać bezpośrednich zdjęć tych planet, więc w aplikacji wykorzystywane są artystyczne wyobrażenia (oparte o dane naukowe) jak mogą one wyglądać z bliska.

Aplikacja wirtualnej rzeczywistości dostępna jest dla gogli z serii Oculus oraz Vive. Oprócz tego udostępniono wideo 360 stopni pozwalające na obejrzenie systemu TRAPPIST-1 przy pomocy platformy wirtualnej rzeczywistości Google Cardboard (używa się jej wraz z kartonowymi goglami i smartfonem).

Wydawcą obu produktów jest NASA Jet Propulsion Laboratory w Pasadenie.