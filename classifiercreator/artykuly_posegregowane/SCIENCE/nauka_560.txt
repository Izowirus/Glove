'Furaco' (R) and 'Tola' (L), brown bears (Ursus arctos), play during their first day together after being separated during their hibernation time, at Asturias Bear Foundation in Proaza, northern Spain, 14 April 2010. Furaco was pushed away by 'Paca', Tola's sister, and now is triying his third reproduction attempt with Tola.  EPA/Alberto Morante
Dostawca: PAP/EPA. PAP/EPA © 2018 / Alberto Morante
                                        

            Z analizy szczątków prastarych niedźwiedzi znalezionych na terenie Hiszpanii wynika, że nie istnieje bezpośredni związek między tymi gatunkami, a występującym tam obecnie niedźwiedziem brunatnym. Ten ostatni mógł tam przywędrować dopiero po plejstocenie.
      
            Przodkowie obecnych w Hiszpanii niedźwiedzi brunatnych przybyli na Półwysep Iberyjski z północnej części Europy, po zakończeniu epoki lodowcowej - wynika z analiz naukowców z uniwersytetu w La Corunii.

Jak stwierdzili, teorie naukowe, według których migracja niedźwiedzia brunatnego na południe Europy mogła nastąpić przed epoką lodowcową, nie mają potwierdzenia w faktach.

"Na podstawie badań DNA mitochondriów współczesnych niedźwiedzi brunatnych oraz prastarych gatunków niedźwiedzia zamieszkującego tę część Europy ustaliliśmy, że powszechnie akceptowana teoria wędrówek w epoce lodowcowej nie dotyczy tego gatunku" - poinformowała Aurora Grandal Danglade z uniwersytetu w La Corunii.

Z opublikowanego w piśmie "Historical Biology" studium wynika, że występujący dziś w Hiszpanii gatunek niedźwiedzia brunatnego, zwanego też niedźwiedziem iberyjskim, nie jest potomkiem trzech prastarych gatunków, zamieszkujących Półwysep Iberyjski przed końcem plejstocenu.

"Występujący w Hiszpanii niedźwiedź pochodzi od zwierząt przybyłych tu z południowej części Skandynawii" - dodała badaczka.

W ocenie hiszpańskich naukowców stosunkowo późne pojawienie się na Półwyspie Iberyjskim niedźwiedzia brunatnego wynikało z trudności w pokonaniu przez ten gatunek Pirenejów, jak i z faktu, że po epoce lodowcowej region ten był powszechnie zamieszkały przez człowieka.

Niedźwiedź brunatny powszechnie zamieszkuje Azję, Amerykę Północną i Europę, głównie jej północną część. Szacuje się, że w Kantabrii oraz w hiszpańskiej części Pirenejów żyje łącznie ponad 300 okazów.