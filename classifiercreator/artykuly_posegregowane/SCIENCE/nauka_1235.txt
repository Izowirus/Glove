epa05587267 Chinese astronauts Jin Haipeng (L) and Chen Dong (R) wave during a 'meet the media' session at the Jiuquan Satellite Launch Center in Jiuquan, Gansu province, China, 16 October 2016. China will launch the Shenzhou-11 spacecraft carrying two crew members into orbit to dock with the Tiangong-2 space lab on a 30-day mission on 17 October 2016.  EPA/HOW HWEE YOUNG 
Dostawca: PAP/EPA. PAP/EPA © 2016 / HOW HWEE YOUNG
                                        

            W poniedziałek o godz. 7.30 czasu lokalnego ( godz.1.30 w Polsce) rozpocznie się załogowa misja statku kosmicznego typu Shenzhou w ramach chińskiego programu kosmicznego – poinformowała chińska agencja prasowa Xinhua. Załoga będzie się składać z 2 astronautów.
      
            Zadaniem statku Shenzhou 11 będzie dostarczenie załogi do chińskiego modułu orbitalnego Tiangon-2, który zastąpił znajdujący się wcześniej na orbicie zespół Tiangong-1.

Załoga spędzi w laboratorium kosmicznym Tiangong-2 ponad miesiąc, badając sprawność systemu oraz procesy związane ze średniookresowym przebywaniem w kosmosie. Astronauci będą też przeprowadzać i nadzorować eksperymenty naukowe, w tym – medyczne. Ich zadaniem będzie również uzupełnienie paliwa.

Umieszczenie laboratorium Tiangong-2 (niebiański pałac) na orbicie planowano początkowo na koniec w 2016 roku. Moduł znajduje się na orbicie już od 15 września. Jest on przeznaczony do doświadczeń z udziałem załogowego statku kosmicznego oraz towarowego Tianzhou.

Eksperymenty te będą stanowiły etap w pracach nad chińską stałą stacją orbitalną.

W najbliższych latach ChRL chce rozpocząć prace nad własną stacją kosmiczną; kluczowy moduł Tianhe-1 (niebiańska harmonia) ma zostać wystrzelony w kosmos w 2018 roku. Jeśli Międzynarodowa Stacja Kosmiczna (ISS) zgodnie z planem zostanie wyłączona z użytku w 2024 roku, Chiny będą jedynym krajem na świecie dysponującym stałą placówką w kosmosie.

W 2021 roku Państwo Środka chce wysłać sondę na Marsa, a trzy lata później wyekspediować na Księżyc załogowy statek kosmiczny.