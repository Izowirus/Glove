epa04976859 A handout picture made available by Wild Life Sydney Zoo shows a 700kg Saltwater Crocodile named Rex enjoying his first meal since coming out of hibernation at the Wild Life Sydney Zoo in Sydney, Australia, 14 October 2015. The 55-year-old reptile dined on chicken in the Darling Harbour attraction's Kakadu Gorge exhibit.  EPA/WILD LIFE SYDNEY ZOO AUSTRALIA AND NEW ZEALAND OUT HANDOUT EDITORIAL USE ONLY/NO SALES 
Dostawca: PAP/EPA. PAP/EPA © 2017 / WILD LIFE SYDNEY ZOO
                                        

            Najstarsze skamieniałe jaja krokodyla na świecie odkryto w Portugalii. Wiek znaleziska naukowcy oszacowali na około 150 mln lat.
      
            Znalezione koło portugalskiego miasta Lourinha skamieniałe jaja należą do prastarego krokodyla. Gatunek ten zamieszkiwał dzisiejszą Portugalię w późnej jurze - poinformował jeden z uczestników badania, Joao Russo.

"Posiadamy zarówno skorupki, jak i całe okazy jaj, które należały do tego zwierzęcia. Należy go uznać za najstarszego znanego nauce krokodyla. Był on przodkiem występującego dziś zwierzęcia tego rodzaju" - powiedział Joao Russo.

Portugalski paleontolog stwierdził, że prastary gatunek nie przeszedł drastycznego procesu ewolucji, dlatego pod względem wyglądu jego jaja są bardzo podobne do jaj krokodyli obecnie zamieszkujących Ziemię.

Pierwsze z posiadanych przez Muzuem Lourinhii jaj zostały odkryte w połowie lat 90. XX w., przy plaży Paimogo, gdzie uczeni natrafili również na jaja dinozaurów. W kolejnych latach, do roku 2012 r., odnajdywano tam kolejne jaja prastarych krokodyli. Wśród uczonych panowało jednak przekonanie, że znaleziska należały do dinozaurów - opowiada Russo, którego zespół opublikował odkrycie w piśmie "Plos One".

"Dopiero podczas ostatniego odkrycia przeprowadzono roboczą analizę. W efekcie uznano za prawdopodobne, że wśród jaj dinozaura znajdowały się również jaja złożone tam przez prastarego krokodyla" - powiedział Russo.

Dopiero w ostatnich miesiącach uczeni potwierdzili, iż znaleziska z przedmieścia Lourinhii to najstarsze jaja krokodyla znanego nauce - zaznaczył portugalski naukowiec.

Wiek skamielin eksperci oszacowali na ok. 150 mln lat. To o 10 mln lat więcej, niż mieli dotychczasowi rekordziści, krokodyle jaja znalezione w Teksasie.

"Po badaniach laboratoryjnych udało się nam ustalić, że pod względem struktury skorupki jaja znalezione koło Lourinhii różnią się znacznie od jaj dinozaura, a zarazem są podobne do jaj współczesnego krokodyla" - mówi Russo.

W pracach nad identyfikacją znaleziska uczestniczyli też badacze z uniwersytetów w Evorze, Kopenhadze oraz Uniwersytetu Nowego w Lizbonie.