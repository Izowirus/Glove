epa04233561 An Indian man smokes a cigarette on 'World No Tobacco Day' in Bangalore, India on 31 May 2014. The World Health Organisation WHO in a brochure said that 'raising taxes on tobacco is the most effective policy to reduce tobacco use. It is also the most cost-effective.' This year's 'World No Tobacco Day' which is annually observed on 31 May, is themed 'Raise Tobacco Tax. Lower Death and Disease.'  EPA/JAGADEESH NV 
Dostawca: PAP/EPA. Archiwum PAP/EPA © 2015 / JAGADEESH NV
                                        

            Dość powszechne jest przekonanie, że osoby, które próbują pozbyć się nałogu palenia tytoniu, częściej sięgają po alkohol. Zaprzeczają temu badania opublikowane przez „BMC Public Health”.
      
            Główny autor tego opracowania Jamie Brown z University College London twierdzi, że nie zaobserwowano takiej zależności choć przyznaje, że niektóre badania również to sugerowały. Z jego analiz wynika, że osoby które w ostatnim tygodniu, kiedy rozpoczęto badania, próbowały zerwać z nałogiem, w okresie abstynencji rzadziej również sięgały po alkohol.

Analizowano w Wielkiej Brytanii 6278 palaczy papierosów od 16. roku życia, którzy nadal byli uzależnieni od tytoniu od marca 2014 r. do września 2015 r. Tych, którzy próbowali zaprzestać palenia porównywano z pozostałą grupą palaczy.

Dr Brown twierdzi, że wraz z zaprzestaniem palenia badane osoby wypijały mniej alkoholu i rzadziej się upijały. Specjalista przyznaje jednak, że nie ma pewności czy próba pozbycia się nikotynizmu sprawiła, że byli palacze unikali również alkoholu obawiając się, że to może ich sprowokować do palenia. Może być również tak, że nałogu tego próbowali się pozbyć ci, którzy już wcześniej mało pili alkoholu.

Brytyjski specjalista jest przekonany, że palacze, którzy zrywają z nałogiem rzadziej również sięgają po alkohol. Zapowiada, że przeprowadzi kolejne badania, które to wykażą ponad wszelką wątpliwość.