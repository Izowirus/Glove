epa05227205 Shepherd, Theo Stallmeister's lambs are seen in a meadow in Duisburg, Germany, 23 March 2016. According to Christian beliefs, the Easter lamb symbolizes purity and innocence and is supposed to remind believers of the death of Jesus Christ who died for the people at the cross as 'God's lamb'.  EPA/ROLAND WEIHRAUCH 
Dostawca: PAP/EPA. PAP/EPA © 2017 / ROLAND WEIHRAUCH
                                        

            Owce można nauczyć rozpoznawania na fotografiach twarzy ludzi, na przykład celebrytów – informuje pismo „Open Science”.
      
            Wcześniejsze eksperymenty wykazały, że owce potrafią rozpoznawać inne owce oraz znanych sobie ludzi. Nowe badania, przeprowadzone przez zespół prof. Jenny Morton z Cambridge University miały sprawdzić, jak zwierzęta poradzą sobie z dwuwymiarowymi fotografiami. Pokazywano im twarze aktorów (Jake Gyllenhaal i Emma Watson), byłego prezydenta USA Baracka Obamy oraz dziennikarki telewizji BBC Fiony Bruce.

W eksperymencie wzięło udział osiem samic należących do rasy Welsh Mountain (rasa hodowana na mięso). Za właściwy wybór zdjęcia (polegający na zasłonięciu pyskiem wiązki podczerwieni) nagradzane były pokarmem. Dzięki systematycznemu treningowi owce nauczyły się wybierać wyświetlane na monitorach zdjęcia znajomych twarzy znacznie częściej niż twarzy nieznajomych. Rozpoznawały je nawet wówczas, gdy osoby na zdjęciach fotografowano pod nieco innym katem niż na zdjęciach już znanych. Poznawały także na zdjęciach swoich opiekunów. Pod tym względem ich możliwości zbliżone są do małp naczelnych i ludzi.

Zdaniem autorów eksperymentu interesujące może być zbadanie, czy owce potrafią rozpoznawać różne wyrazy twarzy człowieka. Możliwe, że wyniki eksperymentów z owcami przyczynią się do lepszego poznania chorób neurodegeneracyjnych, na przykład choroby Parkinsona czy pląsawicy Huntingtona.