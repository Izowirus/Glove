epa000507106 A baby boy, name not given, lies in a bed of the St. John Hospital in Budapest Thursday 18 August 2005, after he was born weighing 3500 grams and 53cm tall. The boy was born with Caesarean section, as the result of the in vitro fertilizing of a frozen ovum. He is the first baby born after this type of artificial insemination in Hungary and in Central Europe. Hungary is the eigth country of the world and the third one in Europe where a living baby was born of a frozen egg.        HUNGARY OUT  EPA/TIBOR ILLYES HUNGARY OUT Magyar Távirati Iroda Rt. Archiwum PAP/EPA © 2016 / TIBOR ILLYES
                                        

            Dzięki nowej metodzie skanowania linii papilarnych można by identyfikować zaginione dzieci i zwiększyć skuteczność programów szczepień - informuje pismo "Baby biometrics".
      
            Sposób pobierania odcisków palców już w pierwszych dniach, a nawet godzinach życia opracował Anil Jain z Michigan State University w East Lansing.

Zdaniem ekspertów metoda bardzo by się przydała w krajach rozwijających się, gdzie często brak innych sposobów identyfikacji dzieci. Ogólnokrajowy system biometryczny - na przykład narodowa baza odcisków palców - pozwoliłby między innymi usprawnić podawanie dzieciom szczepionek. Pierwsze dawki podawane są w 1. miesiącu życia - trudno wówczas ustalić tożsamość w inny sposób.

Wczesne pobranie odcisków palców mogłoby także zapobiegać przypadkowemu zamienieniu dzieci w szpitalu oraz pomóc w poszukiwaniu zaginionych. Choć przypadki takich zamian są rzadkie, jednak się zdarzają. Niedawno para z Teksasu - Richard Cushworth i Mercedes Casanellas - powróciła do domu z odzyskanym synem, wcześniej zamienionym podczas pobytu w salwadorskim szpitalu. Zabiegi prawne trwały ponad rok, ponieważ pobrane po urodzeniu odciski stóp nie pozwalały na jednoznaczną identyfikację tożsamości. Potrzebne były badania DNA.

Zespół Jaina współpracował z producentami skanerów linii papilarnych, aby zbudować taki, który działałby w przypadku niemowląt. Ich małe paluszki mają znacznie gęstszy wzór linii, co wymaga skanera o dużo większej rozdzielczości. Ponadto trudno uzyskać wyraźny obraz poruszających się obiektów o skórze miększej i bardziej elastycznej niż u dorosłego. Udało się jednak opracować algorytm poprawiający jakość skanów.

Wynalazcy przetestowali urządzenie w szpitalu Saran Ashram w Agrze (Indie). W ciągu roku przeprowadzono tam cztery badania, obejmujące 319 niemowląt. W przypadku niemowląt, od których pobrano odciski palców w wieku 6 miesięcy lub później dokładność identyfikacji była bliska 99 proc.

W przypadku młodszych niemowląt dokładność była znacznie mniejsza - u miesięcznych lub młodszych dzieci tożsamość udawało się potwierdzić w mniej niż połowie przypadków. Jednak Jain ma nadzieję udoskonalić metodę.

Wypowiadający się dla "New Scientista" Kevin Bowyer z University of Notre Dame w Indianie przyznał, że rejestracja odcisków palców niemowląt mogłaby pomóc w akcji szczepień. Ma jednak wątpliwości co dalszych losów tych danych i możliwości wykorzystania ich do innych celów.

Indyjska baza danych Aadhaar zawiera już dane biometryczne setek milionów obywateli w wieku 5 i więcej lat. Odcisków od młodszych osób nie pobierano dotąd głównie z przyczyn technicznych - nowe rozwiązania mogą to zmienić. Jednak zbieranie danych biometrycznych od dzieci budziło już wcześniej poważne wątpliwości. Na przykład w USA i Wielkiej Brytanii planowane było pobieranie odcisków dzieci w wieku szkolnym, aby zmniejszyć kolejki po lunch (dzieci miały "płacić" dzięki skanowaniu dłoni). Zaprotestowali jednak rodzice.