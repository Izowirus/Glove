epa05298840 A barista makes filter coffee during the Aceh Culinary and Coffee Festival in Banda Aceh, Indonesia, 11 May 2016. Aceh province hosts the Aceh Culinary and Coffee Festival to introduce Aceh as a heaven for coffee lovers in Indonesia. Aceh is well known abroad for its Arabica Gayo and Robusta coffee, which are popular on the international coffee market.  EPA/HOTLI SIMANJUNTAK 
Dostawca: PAP/EPA. Archiwum PAP/EPA © 2017 / HOTLI SIMANJUNTAK
                                        

            Picie trzech filiżanek kawy dziennie wiąże się z mniejszym ryzykiem śmierci, szczególnie z powodu chorób układu krążenia i układu pokarmowego - wynika z obszernego, międzynarodowego badania.
      
            Naukowcy z International Agency for Research on Cancer (IARC) i Imperial College London przeanalizowali dane na temat pół miliona ludzi powyżej 35 roku życia z 10 europejskich krajów, aby sprawdzić zależność między piciem kawy i śmiertelnością.

Jak podają badacze, szacuje się, że codziennie na świecie wypijanych jest 2,25 miliarda filiżanek kawy. Zawiera ona - obok kofeiny - inne składniki, w tym przeciwutleniacze, które oddziałują z organizmem. Zawartość tych substancji zależy jednocześnie m.in. od sposobu przyrządzenia, a te są często inne w różnych krajach.

Badacze zwracają uwagę na sprzeczne wyniki wcześniejszych badań sprawdzających relacje między piciem kawy a zdrowiem. Nowe badanie, opisane w „Annals of Internal Medicine” to według jego autorów najobszerniejszy projekt tego typu uwzględniający populację Europy, gdzie konsumpcja i sposoby przyrządzania kawy mocno różnią się zależnie od regionu. Okazało się np., że mieszkańcy Danii piją prawie 10 razy więcej kawy niż Włosi. Badani kawosze ogólnie byli przy tym młodsi, palili więcej papierosów, częściej pili alkohol, jedli więcej mięsa, a mniej warzyw i owoców.

Obserwacje uczestników, które dostarczyły danych do badania trwały 16 lat. Analiza statystyczna, uwzględniająca dodatkowe czynniki takie jak: dieta, palenie czy styl życia, pokazała, że osoby, które piły kawy najwięcej kawy, były najmniej zagrożone zgonem z dowolnej przyczyny. Szczególnie dotyczyło to schorzeń układu krążenia i układu pokarmowego. Badanie wskazało przy tym, że kawa bezkofeinowa miała podobne działanie jak tradycyjna, choć naukowcy przyznają, że wyróżnienie osób, które piły tyko ją mogło nie być do końca dokładne.

Badacze uzyskali też dokładniejsze wyniki dotyczące zdrowia ochotników. U 14 tys. z nich przeanalizowano bowiem parametry metaboliczne. Okazało się, że miłośnicy kawy mieli zdrowsze wątroby, lepszą kontrolę poziomu glukozy i sprawniejszy układ odpornościowy.

Badanie nie pokazało jednak z całą pewnością, czy to popularna używka jest przyczyną lepszego zdrowia, czy może istnieje jakaś inna zależność. „Ze względu na ograniczenie badania obserwacyjnego, nie jesteśmy na etapie, na którym moglibyśmy polecić komuś picie większej lub mniejszej ilości kawy” - mówi dr Marc Gunter z IARC. „Mimo to, nasze wyniki sugerują, że umiarkowane spożycie kawy - do ok. 3 filiżanek dziennie - nie szkodzi zdrowiu, a dodanie kawy do diety może przynieść zdrowotne korzyści” - wyjaśnia naukowiec.