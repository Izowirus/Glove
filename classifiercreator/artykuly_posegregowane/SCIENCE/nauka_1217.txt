epa05585538 A handout image released on 19 February 2016 by the European Space Agency (ESA) shows an artist's impression visualising the ExoMars 2016 Trace Gas Orbiter (TGO), with its thrusters firing, beginning its entry into Mars orbit. The separation is scheduled to occur on 16 October 2016, about seven months after launch. Schiaparelli is set to enter the martian atmosphere on 19 October 2016, while TGO will enter orbit around Mars.  EPA/ESA/ATG MEDIALAB / HANDOUT  HANDOUT EDITORIAL USE ONLY/NO SALES 
Dostawca: PAP/EPA. PAP/EPA © 2016 / ESA/ATG MEDIALAB / HANDOUT
                                        

            Komisja Europejska ogłosiła w środę strategię UE dotyczącą przestrzeni kosmicznej. Zakłada ona m.in. rozwijanie rynku usług i aplikacji, które wykorzystują dane satelitarne, a także wspieranie start-upów w sektorze kosmicznym.
      
            Do 2020 roku UE ma zainwestować w projekty kosmiczne 12 mld euro.

"Nie badamy przestrzeni kosmicznej. Tym zajmuje się Europejska Agencja Kosmiczna. Koncentrujemy się na aspektach komercyjnych, korzyściach dla obywateli UE, polityki unijnej oraz szeroko pojętej gospodarki" - powiedziała unijna komisarz ds. rynku wewnętrznego, przemysłu i przedsiębiorczości Elżbieta Bieńkowska na konferencji prasowej w Brukseli.

Jak dodała, unijne programy obserwacji Ziemi Copernicus i nawigacji satelitarnej Galileo zaczynają albo za chwilę zaczną funkcjonować i dostarczać danych. "To decydujący moment dla europejskiej polityki dotyczącej przestrzeni kosmicznej" - oceniła Bieńkowska.

Według niej celem strategii jest m.in. rozwój europejskiego rynku usług i aplikacji opartych na wykorzystaniu potencjału przestrzeni kosmicznej. KE chce poprawić dostępność danych satelitarnych dla firm, szczególnie start-upów.

Dane te są niezbędne w codziennym życiu, np. do korzystania z telefonów komórkowych czy nawigacji satelitarnej w samochodach. Pomagają chronić kluczową infrastrukturę, jak elektrownie, a nawet transakcje bankowe; wykorzystywane są też do ochrony granic, prowadzenia akcji ratunkowych na morzu czy reagowania na katastrofy naturalne.

"Musimy wykorzystywać potencjał przestrzeni kosmicznej dla realizacji naszych priorytetów, jak ochrona klimatu, bezpieczeństwo, obronność, polityka migracyjna, mobilność, gospodarka cyfrowa" - powiedziała Bieńkowska.

Według niej strategia promuje też nowe podejście UE do polityki kosmicznej i sektora kosmicznego. KE chce wspierać rozwój start-upów w tym sektorze.

Celem strategii jest też zapewnienie niezależnego dostępu UE do przestrzeni kosmicznej. Dlatego KE proponuje wspieranie konstrukcji europejskich wyrzutni rakiet Ariane 6 i VEGA C. W ciągu najbliższych 10-15 lat UE planuje umieszczenie na orbicie ponad 30 satelitów w ramach programów Galileo i Copernicus. W listopadzie cztery satelity Galileo mają zostać wyniesione w przestrzeń kosmiczną przez europejską rakietę Ariane 5; do tej pory UE korzystała z rosyjskich rakiet Sojuz.

KE zapowiedziała też, że częścią europejskiego planu działań w sektorze obrony będzie inicjatywa GOVSATCOM mająca zapewnić "wiarygodne, zabezpieczone i opłacalne usługi łączności satelitarnej unijnym i krajowym organom publicznym".

Według Komisji w europejskim przemyśle kosmicznym zatrudnionych jest ponad 230 tys. osób. Generuje on wartość dodaną, którą szacuje się na 46–54 mld euro - podała Komisja w komunikacie.

Z Brukseli Anna Widzyk