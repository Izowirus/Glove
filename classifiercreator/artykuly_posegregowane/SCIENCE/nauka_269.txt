Doskonale zachowane hasła wyborcze zapisane na kamiennych płytach odnaleźli archeolodzy na terenie wykopalisk w Pompejach. Badacze terenu starożytnego miasta zniszczonego w erupcji Wezuwiusza podkreślają, że stale trafiają na zaskakujące odkrycia.
      
            "Proszę was, wybierzcie Elvio Sabino, budowniczego godnego państwa, dobrego człowieka" - taki czarno-czerwony napis po łacinie widnieje na płycie odsłoniętej podczas kolejnej fazy prac wykopaliskowych. Kamień pomalowano na biało, by przykryć poprzednie napisy - wyjaśnili archeolodzy.

Na drugiej z odkrytych inskrypcji można odczytać imię i nazwisko budowniczego z pompejańskiego rodu Albucii.

Hasła te widniały na murach domów w mieście.

Stan odnalezionych napisów naukowcy ocenili jako doskonały.

Przed tygodniem odkopano w Pompejach szkielet ofiary wybuchu wulkanu, przy którym znaleziono woreczek z monetami, jego majątkiem. Znalezisko to zostało uznane za sensacyjne.