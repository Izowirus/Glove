epa05932264 An undated handout picture made available by the Spanish National Research Council (CSIC) on 28 April 2017, shows scientists working at 'El Sidron' cave in Pilona, Asturias, Spain. Scientists have found Neanderthal DNA samples from sediments in the cave, a tool that will definetively will be very usefull to fit the different Evolution puzzle pieces found throughout History.  EPA/Joan Costa / HANDOUT MANDATORY CREDIT HANDOUT EDITORIAL USE ONLY/NO SALES 
Dostawca: PAP/EPA. PAP/EPA © 2017 / Joan Costa / HANDOUT
                                        

            Nowa technika badawcza pozwala znaleźć DNA także w osadach gromadzących się w jaskini - informuje „Science”.
      
            Opracowana przez międzynarodowy zespół metoda analizy pozwala wykrywać fragmenty mitochondrialnego DNA, które występuje w większości komórek posiadających jądro komórkowe.

Naukowcy przeanalizowali 85 próbek osadów z okresu plejstocenu (pomiędzy 550 tys. a 14000 lat temu) z ośmiu jaskiń położonych w Azji i Europie. Pozwala to wykryć ślady obecności człowieka (i zwierząt) nawet tam, gdzie nie zachowały się szczątki kości. Można na przykład określić, jaki gatunek hominida zamieszkiwał daną jaskinie w określonym okresie.

Błoto, które dotychczas usuwano, może się okazać źródłem cennych informacji o naszych przodkach. Na przykład na syberyjskim stanowisku archeologicznym w Denisowej Jaskini na Ałtaju można było określić, które warstwa osadów ma związek z neandertalczykiem, a która – z zagadkową odmiana hominidów zwaną denisowianami. Warstwy układały się na przemian - w najstarszej odkryto DNA denisowian.

Źródłem zawartego w osadach DNA mogą być zarówno utracona krew, jak i odchody czy pozostałości ciała, które uległo rozkładowi. Wyodrębnianie DNA z osadów może znacznie zwiększyć zasób danych na temat dawnych hominidów (na przykład denisowianie znani są dzięki dwóm zębom i kości palca u ręki, z których wyizolowano ich DNA).

Oprócz ludzkiego, w badanych jaskiniach znaleziono również mitochondrialne DNA ssaków należących do 12 rodzin – zwłaszcza hienowatych, wołowatych, jeleniowatych i psowatych, ale także niedźwiedzi, mamutów i nosorożców.