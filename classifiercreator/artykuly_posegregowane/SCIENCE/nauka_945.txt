epa04152711 Red Oscar fishes swim in an aquarium at the All India Aqua show 2014 in Bangalore, India, 04 April 2014. The Aqua showcases various fishes and gives educative experience about marine life for the fish enthusiasts.  EPA/JAGADEESH NV 
Dostawca: PAP/EPA. Archiwum PAP/EPA © 2017 / JAGADEESH NV
                                        

            Dzięki kolektywnemu działaniu ryby łatwiej rozwiązują problemy – na przykład znajdują pokarm – informuje strona internetowa „Nature Ecology &amp; Evolution”.
      
            Choć pojedyncza ryba niewiele wie o swoim środowisku, w przypadku większej grupy informacje posiadane przez różne osobniki mogą się uzupełniać i przyczyniać do rozwiązania problemu. Już wcześniej biolodzy zauważyli, że duża ławica lepiej radzi sobie z niektórymi zadaniami od małej, a mała - od jednej ryby.

Naukowcy z St Andrews University prowadzili eksperymenty na ławicy ryb z rodziny ciernikowatych. Niektóre z nich dowiedziały się o lokalizacji ukrytego pożywienia, inne o tym, jak z niego skorzystać, jeszcze inne pozostały niepoinformowane. Jednak wspólnie działając w większości wypadków nie miały problemu ze zdobyciem pożywienia.

Gorzej radziły sobie podobnej wielkości ławice, w których ryby znały tylko cześć rozwiązania problemu.

Wyniki badań mogą mieć znaczenie zarówno dla biznesu, jak i robotyki. Firmy i instytucje od dawna korzystają z zespołów ludzi o szczególnych umiejętnościach, wiedzy i doświadczeniu – być może biolodzy podpowiedzą owym specjalistom lepsze sposoby współpracy. A roje dronów mogłyby współdziałać jak ławica ryb.