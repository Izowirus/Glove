A picture made available on 27 March 2010 shows a Gastrotheca Cornuta frog in a laboratory at the El Valle Amphibian Conservation Center (EVACC) in El Valle de Anton, Panama, 16 March 2010. Amphibious, one of the planet's oldest species that are unrelentingly doomed to extinction, are preserved in some kind of 'atomic shelter' waiting for better times in Panama.  EPA/ALEJANDRO BOLIVAR
Dostawca: PAP/EPA. PAP/EPA © 2014 / ALEJANDRO BOLIVAR
                                        

            Ogromna większość żyjących obecnie gatunków żab pojawiła się na początku wielkiego wymierania dinozaurów – donoszą naukowcy na łamach „Proceedings of the National Academy of Sciences”.
      
            Zdaniem naukowców 88 proc. obecnie żyjących gatunków żab wyłoniło się mniej więcej w tym samym czasie, kiedy trwało wymieranie dinozaurów.

Wielka era dinozaurów zakończyła się ok. 66 mln lat temu. Tę datę przyjmuje się również jako koniec epoki kredowej. Dotychczas uważano, że większość gatunków żab pojawiła się ok. 100 mln lat temu, najnowsze ustalenia przeczą jednak temu. Okazuje się, że 88 proc. żyjących obecnie gatunków żab wyewoluowała 66 mln lat temu – dowodzą naukowcy z amerykańsko-chińskiego zespołu.

W przybliżeniu aż dziewięć na 10 spośród żyjących obecnie gatunków żab wywodzi się z zaledwie trzech linii ewolucyjnych, które przetrwały wielkie wymieranie dinozaurów. Naukowcy ustalili to na podstawie analizy 95 genów pochodzących z 44 spośród 55 rodzin żab.

Zdaniem współautora, Davida Wake'a z Uniwersytetu Kalifornijskiego w Berkeley, nowe gatunki pojawiły względnie szybko, jednocześnie na całym świecie.

Wynikło to z faktu, że wskutek wymierania dinozaurów opustoszało wiele różnorodnych nisz ekologicznych, w tym przede wszystkim możliwość zasiedlenia drzew. Z kolei nadrzewność umożliwiła żabom ucieczkę od dotychczasowych drapieżników.