epa00166077 Performers dressed like ministers in ancient times walk up the stairs in an official memorial ceremony to Huangdi, the Yellow Emperor, in Huangling County in northwestern China's Shaanxi Province Sunday 4 April 2004. Huangdi was said to be the founder of Chinese civilization. He coined bronze money, practised medicine, invented boats, raised silk-worm and divided his realm into provinces.The memorial service was first promoted to state level over 2500 years ago. EPA/STF Archiwum PAP/EPA © 2018 / STF
                                        

            Chińska cywilizacja, uznawana za jedną z najstarszych na świecie, narodziła się 5,8 tys. lat temu i dojrzała 3,8 tys. lat temu – ogłosili w poniedziałek chińscy uczeni, podsumowując 15 lat finansowanych przez rząd badań w poszukiwaniu źródeł chińskiej kultury.
      
            Pierwsze oznaki cywilizacji pojawiły się 5,8 tys. lat temu na terenach wokół Rzeki Żółtej, Rzeki Jangcy i Zachodniej Rzeki Liao – powiedział wicedyrektor państwowego biura ds. dziedzictwa kulturowego Guan Qiang na konferencji prasowej chińskiego rządu, na której ogłoszono wyniki badań.

5,3 tys. lat temu inne części kraju również zaczęły stopniowo wchodzić w podobny etap rozwoju cywilizacyjnego, a ok. 3,8 tys. lat temu na obszarze centralnych Chin powstała bardziej dojrzała kultura, która zaczęła oddziaływać na okoliczne tereny – wyjaśnił ekspert.

Do takich wniosków doszli uczeni na podstawie badań prowadzonych w latach 2001-2016 przy udziale ponad 70 chińskich instytucji. Badaniom, zainicjowanym przez ministerstwo nauki i techniki, przewodniczyły wydziały archeologii Chińskiej Akademii Nauk Społecznych i Uniwersytetu Pekińskiego.

„Przez długi czas brakowało materialnych dowodów i usystematyzowanej wiedzy na temat źródeł i wczesnego rozwoju cywilizacji Wschodu, których przedstawicielem są starożytne Chiny” - powiedział Guan. Dotychczas powszechnie sądzono, że chińska cywilizacja ma ponad 5 tys. lat.

Guan zaznaczył, że w trakcie swojego rozwoju cywilizacja chińska korzystała także z istotnych wpływów innych kultur, od których przejęła metody uprawy pszenicy, hodowli owiec czy obróbki brązu, a następnie rozwinęła je.

Prezydent ChRL Xi Jinping często porusza w swoich przemówieniach wątki patriotyczne i wielokrotnie podkreślał długą historię chińskiej cywilizacji, oceniając, że jest ona jedyną cywilizacją antyczną, która przetrwała do czasów współczesnych.

Z Kantonu Andrzej Borowiak