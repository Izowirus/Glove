Ludzki uśmiech budzi większe zainteresowanie u psów znajdujących się pod wpływem oksytocyny. Hormon sprawia też, że czworonogi postrzegają zagniewane twarze jako mniej zagrażające – ustalili badacze z Uniwersytetu Helsińskiego (Finlandia).

      
            W badaniu uczestniczyły 43 psy. Naukowcy pokazywali im na ekranie zdjęcia ludzkich twarzy wyrażających różne emocje – radość i złość. Przy pomocy urządzenia do śledzenia ruchów gałek ocznych sprawdzali, na czym zwierzęta koncentrują wzrok i jak reagują na poszczególne fotografie. Każdy pies był badany dwa razy – raz na „sucho”, a raz pod wpływem oksytocyny.

W warunkach kontrolnych czworonogi zwracały większą uwagę na zagniewane twarze. Ekspresja złości wywoływała też u nich większe pobudzenie emocjonalne (mierzone szerokością źrenic). Była to naturalna reakcja na potencjalne zagrożenie.

Po aplikacji oksytocyny psy koncentrowały się jednak bardziej na twarzach uśmiechniętych i to właśnie radość prowokowała u nich wystąpienie silniejszych emocji.

Zdaniem badaczy oksytocyna sprawia, że czworonogi stają się bardziej wrażliwe na pozytywne sygnały wysyłane przez ludzi. Sprzyja to budowaniu relacji opartych na zaufaniu i przywiązaniu.

Wyniki badania, opublikowanego na łamach czasopisma „Frontiers in Psychology”. 