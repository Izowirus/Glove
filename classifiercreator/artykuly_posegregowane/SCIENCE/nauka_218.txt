epa01276385 A gray whale (Eschrichtius robustus)  at the Ojo de Liebre in the Baja California peninsula during its travel by the Eastern Pacific ocean coasts, Mexico 05 March 2008. Every year, thousands of visitors, among tourists, environmental workers and inhabitants, observe this natural spectacle.  EPA/ALEJANDRO ZEPEDA
Dostawca: PAP/EPA. Archiwum PAP/EPA © 2018 / ALEJANDRO ZEPEDA
                                        

            W czasach Cesarstwa Rzymskiego polowano na wieloryby żyjące w wodach Morza Śródziemnego – piszą naukowcy na łamach „Proceedings of the Royal Society of London B”.
      
            Kości dwóch gatunków wielorybów odkryto podczas wykopalisk prowadzonych przez międzynarodowy zespół archeologów w starożytnej przetwórni ryb położonej w pobliżu Cieśniny Gibraltarskiej. Oba gatunki – waleń biskajski i pływacz szary - zamieszkiwały wody Morza Śródziemnego i Oceanu Atlantyckiego.

Waleń biskajski (Eubalaena glacialis) i pływacz szary (Eschrichtius robustus) należały niegdyś do rozpowszechnionych gatunków waleni. Te duże ssaki morskie odwiedzały również Morze Śródziemne. Obecnie oba gatunki zagrożone są wyginięciem, co jest skutkiem połowów wielorybniczych trwających od stuleci. Niewielka populacja walenia biskajskiego zamieszkuje jeszcze wody północnego Atlantyku, natomiast pływacz zupełnie zniknął z Atlantyku i obecnie występuje wyłącznie w północnym Pacyfiku.

W antycznej rzymskiej przetwórni kości waleni zachowały się w stanie fragmentarycznym. Ich identyfikację umożliwiły badania genetyczne. Naukowcy zastanawiają się, czy w czasach rzymskich istniał rodzaj przemysłu wielorybniczego, jak w przypadku połowów tuńczyka, czy raczej ciała wielorybów znajdowane były sporadycznie na plażach.

W starożytności rejon Gibraltaru był ważnym ośrodkiem połowu i przetwórstwa ryb, które transportowano na tereny całego cesarstwa.

Więcej: https://www.york.ac.uk/news-and-events/news/2018/research/ancient-bones-reveal-two-whale-species/