epa000229866 A baby wolf is peering over a tree stump, Friday, July 9, 2004 in the animal park of Mont d' Orzeires, located close to Vallorbe, Switzerland. At the end of May three wolves were born in the animal park and these days the well protected cubs can be seen for the first time.  Archiwum PAP/EPA/FABRICE COFFRINI 
                                        

            Spacerujące po górach wilcze szczenięta zarejestrowały wideopułapki umieszczone w lasach Beskidu Śląskiego. Według ekologów ze Stowarzyszenia dla Natury Wilk z Twardorzeczki k. Bielska-Białej to dowód, że gatunek ten z powodzeniem się tutaj rozmnaża.
      
            Sześć młodych drapieżników udało się sfilmować na obszarze Natura 2000 "Beskid Śląski", gdzie chronione są m.in. siedliska dużych ssaków drapieżnych, w tym i wilka. Ekolodzy opublikowali nagranie na swoim kanale na portalu YouTube. Zobaczyć go można pod adresem: https://www.youtube.com/watch?v=fhZruudPkbQ.

Prezes stowarzyszenia Sabina Nowak powiedziała w rozmowie z PAP, że wielkość populacji tych zwierząt w Polsce jest dość trudna do określenia. Na podstawie własnych badań członkowie stowarzyszenia szacują, że w zachodniej połowie Polski bytuje ok. 80-85 grup rodzinnych. Nie wiadomo, ile ich jest na wschód od linii Wisły. „W Beskidzie Śląskim mamy jedną rodzinę, w które na świat przyszło sześcioro wilcząt” – dodała.

Wilk w Polsce jest objęty ścisłą ochroną.

Stowarzyszenie dla Natury Wilk istnieje od 1996 r. Siedzibę ma w Twardorzeczce u stóp Skrzycznego. Zajmuje się ochroną przyrody, a szczególnie działaniami na rzecz ssaków drapieżnych - wilków, rysi, niedźwiedzi, wydr, borsuków i innych gatunków. Jego członkowie prowadzą działalność edukacyjną i badawczą.