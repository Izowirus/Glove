Warszawa, 22.05.2010. Wiosna. Nareszcie wyszło słońce.
Nz. liście kasztanowca.
PAP/Tomasz Gzell Archiwum PAP © 2018 / Tomasz Gzell
                                        


      


Oznaczałoby to, że tlen był wytwarzany na Ziemi już 3,6 mld lat temu, a więc niedługo po pojawieniu się życia na naszej planecie. Sinice zaś pojawiły się dopiero ok. 2,4 mld lat temu.

Naukowiec podszedł do zagadnienia niestandardowo. Zamiast skupiać się na badaniu i datowaniu skał, w których można odnaleźć ślady fotosyntezy, zajął się datowaniem DNA, a konkretnie genów, które odpowiadają za fotosyntezę.



Cardona skoncentrował się na kluczowych dla fotosyntezy kompleksach białek zwanych fotoukładami, a konkretnie jednym z dwóch, które występują w przyrodzie, fotoukładem I. Naukowiec starał się obliczyć, jak dawno temu geny odpowiedzialne za oba typy fotosyntezy zaczęły się różnicować.

Jego zdaniem zróżnicowanie genów związanych z fotoukładem I mogło pojawić się ponad 3,4 mld lat temu.

Badacz zastrzega jednak, że trudno jest ustalić, jak szybko przebiegał proces mutacji genów związanych z fotoukładem I, trudno jest zatem jednoznacznie skalibrować metodę obliczania. Pierwsze obliczenia dały mu wynik starszy niż wiek Ziemi. Zapewne więc na samym początku, kiedy klimat na naszej planecie był cieplejszy, mutacje pojawiały się szybciej.

Więcej na ten temat: www.sciencedaily.com/releases/2018/03/180306093304.htm