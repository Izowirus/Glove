A file photo dated 05 July 1979 of John Young - the longest serving astronaut in history - who has announced his retirement after 42 years at Nasa. Young was the first person to fly in space six times and the only astronaut to pilot four different spacecraft.  EPA/NASA/PA UK AND IRELAND OUT PAP/EPA © 2018 / NASA/PA
                                        

            W wieku 87 lat zmarł w Houston w stanie Teksas słynny amerykański astronauta John Young, który chodził po Księżycu i kierował pierwszym lotem wahadłowca kosmicznego - poinformowała w sobotę amerykańska agencja kosmiczna NASA.
      
            John Young zmarł w piątek w swym domu na skutek powikłań związanych z zapaleniem płuc.

"Kariera Johna Younga objęła aż trzy generacje lotów kosmicznych. John był jednym z tej grupy, których odwaga i poświęcenie przyczyniły się do naszych pierwszych wielkich osiągnięć w kosmosie" - powiedział przedstawiciel NASA Robert Lightfoot.

"Straciliśmy pioniera lotów kosmicznych" - podkreślił Lightfoot.

Young był jedynym amerykańskim astronautą, który poleciał w kosmos w ramach trzech różnych programów: Gemini, Apollo oraz lotów wahadłowców. Był pierwszym człowiekiem, który poleciał w kosmos aż sześć razy, a także dziewiątym w historii człowiekiem na Księżycu.

W kosmosie był on dwa razy z misją Gemini w połowie lat 60., dwa razy na Księżycu w ramach programu Apollo i kolejne dwa razy na pokładzie wahadłowca kosmicznego Columbia na początku lat 80. Jego kariera w NASA trwała aż 42 lata, dłużej niż któregokolwiek z astronautów.

W 2004 roku John Young przeszedł na emeryturę.