epa05140885 An African Elephant is seen at the Joburg Zoo in Johannesburg, South Africa, 03 February 2016. The zoo, established in 1904, is the only one in the city and is visited by thousands of school children who are introduced to the wide variety of the animal kingdom.  EPA/KIM LUDBROOK 
Dostawca: PAP/EPA. PAP/EPA © 2017 / KIM LUDBROOK
                                        

            Wskutek ocieplenia klimatu, które miało miejsce 50 mln lat temu, u żyjących wówczas ssaków wystąpiło zjawisko karłowacenia – informują naukowcy na łamach pisma „Science Advances”.
      
            Ponad 50 mln lat temu na Ziemi doszło serii sporych ociepleń klimatu. Okazuje się, że nie pozostało to bez wpływu na faunę. Zdaniem naukowców z University of New Hampshire (USA), wczesne ssaki zareagowały karłowaceniem.

Dotąd ten proces wiązany był z największym spośród tej serii epizodów. Jednak, zdaniem badaczy, również mniejsze epizody ocieplenia mogły wywrzeć podobny skutek na ówczesnych zwierzętach.

Jak wyjaśnia jednak z autorek, Abigail D'Ambrosia, w trakcie największego z tych epizodów, temperatura podniosła się o kilkanaście stopni, a średni rozmiar ciał niektórych ssaków zmniejszył się o 30 proc. Jako wskaźnika rozmiarów ciała naukowcy użyli zębów trzonowych.

Zdaniem naukowców można również dostrzec oznaki karłowacenia, które miały miejsce w trakcie kolejnego, dwukrotnie krótszego epizodu, trwającego 80 tys.- 100 tys. lat.

Ocieplenie klimatu sprzed 50 mln lat, którego przyczyną był dwutlenek węgla jako gaz cieplarniany, przypomina ocieplenie klimatu obserwowane obecnie. Naukowcy mają nadzieję, że badania paleontologiczne dotyczące zmian klimatu z przeszłości pomogą w zrozumieniu procesów odbywających się dzisiaj.