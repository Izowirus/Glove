Bierzwnik, 2006-08-11. Jaszczurka zwinka (Lacerta agilis) gatunek jaszczurki z rodziny jaszczurek właściwych. Występuje na terenie całej Polski i podlega ścisłej ochronie. Ubarwienie bardzo zmienne, na grzbiecie zwykle brązowym, szarym lub brunatnym widnieją trzy wzdłużne rzędy dużych ciemnych plam, czasami tworzące pasy. W środku każdej plamy jest mniejsza różnego kształtu zwykle biała plamka. Brzuszna powierzchnia u samców jest szarozielonkawa i lekko plamista, zaś u samic szarokremowa i bezplamista.
Ju/jg
PAP/Jerzy Undro
dg Archiwum PAP © 2018 / Jerzy Undro
                                        

            Skamieniałość jaszczurki pomoże paleontologom w zrozumieniu ewolucji jaszczurek i węży – donoszą autorzy badań na łamach tygodnika „Nature”.
      
            Megachirella wachtleri żyła 240 mln lat temu, jest najstarszym wspólnym przodkiem wszystkich dzisiejszych jaszczurek i węży. Noszą one zbiorczą nazwę łuskonośnych.

Najnowsze badania dowodzą, że początki łuskonośnych są wcześniejsze, niż dotąd przypuszczano. Sięgają bowiem czasu sprzed 250 mln lat, co przypada na późny perm. Wyniki badań oparto na analizach DNA żyjących przedstawicieli łuskonośnych oraz na anatomicznych badaniach porównawczych z wykorzystaniem tomografii komputerowej.

„Okaz jest o 75 mln lat starszy, niż zakładany przez nas dla jakichkolwiek skamieniałości jaszczurek na świecie” - wyjaśnia główny autor, Tiago Simoes z University of Alberta w Kanadzie. Jak dodaje, badania okazu pozwalają na wyciągnięcie ważnych wniosków na temat ewolucji łuskonośnych.

Skamieniałość znaleziono na początku XXI w. we włoskich Dolomitach, jednak do czasu ostatnich badań nie udało się go jednoznacznie zaklasyfikować.

Obecnie na świecie występuje ok. 10 tys. gatunków jaszczurek i węży, czyli dwa razy tyle niż gatunków ssaków. Mimo tej różnorodności, naukowcy ciągle niewiele wiedzą o początkach tej grupy zwierząt.

Więcej: http://www.bristol.ac.uk/news/2018/may/oldest-lizard-fossil-.html