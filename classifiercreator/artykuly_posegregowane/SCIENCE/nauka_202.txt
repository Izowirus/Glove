epa06909536 A handout photo made available by the French Centre National d'Etudes Spatiales (CNES) photo service on 25 July 2018 shows the lift-off of an Ariane 5 rocket from the ELA-3 launch pad at the Guiana Space Center, in Kourou, French Guiana, early 25 July 2018. The rocket carries four European 'Galileo' system navigation satellites into a high-altitude orbit more than 14,000 miles (nearly 23,000 kilometers) above Earth, Arianespace said. EPA/ESA-CNES-ARIANESPACE HANDOUT HANDOUT EDITORIAL USE ONLY/NO SALES Dostawca: PAP/EPA. PAP/EPA © 2018 / ESA-CNES-ARIANESPACE
                                        

            Kolejne cztery satelity Galileo zostały wystrzelone w środę na orbitę z europejskiego portu kosmicznego w Gujanie Francuskiej. Konstelacja liczy obecnie 26 satelitów, a cztery nowe sprawią, że globalny system nawigacji satelitarnej będzie dokładniejszy.
      
            Galileo to unijny globalny system nawigacji satelitarnej, będący cywilną alternatywą dla amerykańskiego Global Positioning System (GPS) czy rosyjskiego GLONASS. Udostępnia bardzo dokładne informacje na temat położenia i czasu. Ma zapewnić UE niezależność od innych systemów nawigacji satelitarnej.

Od grudnia 2016 r. Galileo oferuje usługi informowania o położeniu i czasie dla około 400 mln użytkowników. W porównaniu z GPS i GLONASS, z których obecnie korzystają, np. smartfony, Galileo jest dużo bardziej precyzyjny dzięki zegarom mierzącym czas z opóźnieniem jednej sekundy na kilka milionów lat. Dużą przewagą Galileo nad konkurencyjnymi systemami ma być również znacznie silniejszy sygnał.

W 2020 r., kiedy Galileo osiągnie pełną moc operacyjną, satelitów ma być 30. Dzięki temu ma być to najbardziej precyzyjny system nawigacji satelitarnej na świecie i określać położenia z rekordową dokładnością 20 cm.

System dzięki temu będzie mógł być wykorzystywany w autonomicznych samochodach, akcjach ratunkowych, rolnictwie czy nawigowaniu samolotów.

"10 proc. unijnego PKB jest uzależnione od usług związanych z przestrzenią kosmiczną. Musimy zatem dążyć do tego, aby Europa stała się światowym liderem i osiągnęła strategiczną autonomię" - powiedział w środę wiceszef Komisji Europejskiej Marosz Szefczovicz.

Wszystkie satelity Galileo zostały nazwane imionami dzieci, których prace wygrały konkurs rysunkowy zorganizowany w 2011 r. Cztery satelity wystrzelone w środę noszą imiona Tary ze Słowenii, Samuela ze Słowacji, Anny z Finlandii oraz Ellen ze Szwecji.

Galileo oferuje obecnie trzy rodzaje usług w zakresie nawigacji satelitarnej. Pierwsza z nich to bezpłatna usługa obejmująca pozycjonowanie, nawigowanie i informowanie o czasie. Umożliwia to przekazanie służbom ratunkowym informacji o położeniu pojazdu przy pomocy systemu eCall, który od 31 marca 2018 r. jest obowiązkowy dla wszystkich nowych samochodów w UE.

Usługa poszukiwawczo-ratownicza pozwala na lokalizację sygnałów alarmowych z aktywnego nadajnika ratunkowego. Wraz z rozpoczęciem jej świadczenia w grudniu 2016 r. czas potrzebny do zlokalizowania osoby zaginionej na morzu lub w górach został ograniczony z 4 godzin do około 10 minut od momentu uruchomienia nadajnika. Ponadto od 2020 r. usługa będzie wysyłać sygnał informujący osobę znajdującą się w niebezpieczeństwie, że sygnał alarmowy został odebrany i zlokalizowany.

Trzecia to zaszyfrowana usługa przeznaczona dla organów publicznych do użytku na potrzeby newralgicznych zastosowań, na przykład do operacji wojskowych. Przedstawiciele rządów i administracji uzyskują w ten sposób dostęp do szczególnie wiarygodnej i w pełni szyfrowanej usługi podczas sytuacji wyjątkowych lub kryzysowych w kraju, takich jak ataki terrorystyczne.

Każdy, kto ma urządzenie działające w systemie Galileo, może wykorzystywać sygnały z tego systemu do celów pozycjonowania, nawigacji i określania czasu.  Usługi Galileo opierają się na bardzo dokładnych sygnałach, ale w obecnej fazie początkowej nie są dostępne przez cały czas, dlatego też są używane w połączeniu z innymi systemami nawigacji satelitarnej, takimi jak GPS.

Z Brukseli Łukasz Osiński