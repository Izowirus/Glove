epa06618683 A handout photo made available by the NASA shows The Soyuz MS-08 rocket is launched with Expedition 55 Soyuz Commander Oleg Artemyev of Roscosmos and flight engineers Ricky Arnold and Drew Feustel of NASA, at the Baikonur Cosmodrome in Kazakhstan, 21 Marcgh 2018. Artemyev, Arnold, and Feustel will spend the next five months living and working aboard the International Space Station.  EPA/NASA/Joel Kowsky / HANDOUT MANDATORY CREDIT: (NASA/Joel Kowsky) HANDOUT EDITORIAL USE ONLY/NO SALES 
Dostawca: PAP/EPA. PAP/EPA © 2018 / NASA/Joel Kowsky / HANDOUT
                                        

            Rosyjski statek kosmiczny Sojuz MS-08 wszedł w środę po starcie z kosmodromu Bajkonur na orbitę wokółziemską i zmierza ku Międzynarodowej Stacji Kosmicznej (ISS) - podała kontrola lotu.
      
            Członkami załogi statku są Rosjanin Oleg Artemjew oraz Amerykanie Andrew Feustel i Richard Arnold. Start nastąpił o godzinie 18.44 czasu polskiego. Sojuz MS-08 ma zacumować do ISS w dwie doby później, w piątek o godzinie 20.41 czasu polskiego.

Dla 47-letniego Artemjewa jest to drugi lot w kosmos; przebywał on na stacji orbitalnej od marca do września 2014 roku. 52-letni Feustel ma za sobą dwie kosmiczne misje, w jakich uczestniczył na pokładach wahadłowców NASA w 2009 i 2011 roku - druga z nich obejmowała również 12-dniowy pobyt na ISS. Dotychczasowy kosmiczny dorobek 54-letniego Arnolda to uczestnictwo w trwającym blisko 13 dni locie zaopatrzeniowym wahadłowca Dicovery na stację orbitalną w marcu 2009 roku.

Obecną załogę ISS tworzą Rosjanin Anton Szkaplerow, Amerykanin Scott Tingle i Japończyk Norishige Kanai, którzy po blisko półrocznym pobycie w kosmosie mają powrócić na Ziemię 3 czerwca. W trzy dni później z Bajkonuru ma wyruszyć statek Sojuz MS-09, dowożąc na stację orbitalną Rosjanina Siergieja Prokopjewa, Niemca Alexandra Gersta i Amerykankę Serenę Aunon-Chancellor. Artemjew, Feustel i Arnold mają przebywać w kosmosie do września.