Sopot, 25.05.2015. Mieszkaniec Domu Pomocy Społecznej w Sopocie na wózku, 25 bm.
PAP/Adam Warżawa 
(aw/awol) Archiwum PAP © 2018 / Adam Warżawa
                                        

            Występujący w starszym wieku zanik mięśni nóg wynika z niedostatecznego pobudzania ich przez nerwy - informuje „Journal of Physiology”.
      
            Gdy ludzie się starzeją, mięśnie ich nóg stają się mniejsze i słabsze. Prowadzi to do problemów z wykonywaniem tak prostych czynności, jak wstanie z krzesła czy chodzenie po schodach, sprzyja również upadkom – niebezpiecznym ze względu na kruche kości.

Problemem zajęli się naukowcy z Manchester Metropolitan University, University of Waterloo w Ontario (Kanada)oraz University of Manchester (W. Brytania).

Badacze przyjrzeli się dokładnie tkance mięśniowej korzystając z rezonansu magnetycznego (MRI), a także zapisywali aktywność elektryczną zaopatrujących mięśnie nerwów. Jak wykazały dane uzyskane od 168 pacjentów, do 75. roku życia zanikowi uległo od 30 do 60 proc. tych nerwów.

Przy okazji zaobserwowano jednak, że dobrze rozwinięte, zdrowe mięśnie osób aktywnych fizycznie potrafią opierać się zanikowi – zaopatrujące je nerwy mogą tworzyć nowe odgałęzienia. Autorzy badań mają nadzieję, że dzięki lepszemu poznaniu mechanizmów związanych z zanikiem mięśni nóg w przyszłości uda się skutecznie zapobiegać temu zjawisku.