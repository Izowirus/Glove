epa07068966 NASA astronaut Richard Arnold (L), Roscosmos cosmonaut Oleg Artemyev (C) and NASA astronaut Andrew Feustel (R) sit in chairs shortly after the landing of the Russian Soyuz MS-08 space capsule about about 146 km south-east of the Kazakh town of Dzhezkazgan (Zhezkazgan or Jezkazgan), Kazakhstan, 04 October 2018. The Soyuz MS-08 space capsule with Roscosmos cosmonaut Oleg Artemyev, NASA astronauts Andrew Feustel and Richard Arnold, returned from a mission to the International Space Station (ISS) an
                                        

            Statek kosmiczny Sojuz MS-08 z trzema powracającymi na Ziemię członkami załogi Międzynarodowej Stacji Kosmicznej (ISS) wylądował pomyślnie w Kazachstanie w czwartek o godzinie 13.45 czasu polskiego - poinformowała rosyjska kontrola lotu.
      
            Rosjanin Oleg Artemjew oraz Amerykanie Andrew Feustel i Richard Arnold przebywali w kosmosie od 21 marca, kiedy to wyruszyli na ISS tym samym statkiem Sojuz MS-08.

Przedstawiciel centrum kontroli lotu przekazał, że ratownicy pomogli kosmonautom wydostać się z aparatu lądującego. "Samopoczucie załogi jest dobre" - dodał. 

Na ISS przebywa obecnie trzyosobowa załoga, którą tworzą Niemiec Alexander Gerst jako jej dowódca oraz Amerykanka Serena Aunon-Chancellor i Rosjanin Siergiej Prokopjew. Statkiem Sojuz MS-10, którego start zaplanowano na 11 października, mają do nich dołączyć Rosjanin Aleksiej Owczynin i Amerykanin Nick Hague.