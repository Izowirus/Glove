epa01968586 Birds are fed with lard placed in trees in the suburbs of Moscow, Russia on 17 December 2009 as temperatures dropped considerably. Temperatures in Russia dropped to between minus 30 and minus 40 degrees and birds depend on nutrimental support to survive the long cold winter.  EPA/VASSILI KORNEYEV
Dostawca: PAP/EPA. PAP/EPA © 2017 / VASSILI KORNEYEV
                                        

            U ludzi mieszkających w okolicy obfitującej w ptaki, krzewy i drzewa, obserwuje się niższe wskaźniki depresji, lęku i stresu - wynika z badania opublikowanego w czasopiśmie "BioScience".
      
            Naukowcy z Uniwersytetu w Exeter (W. Brytania), Brytyjskiego Związku Ornitologicznego oraz Uniwersytetu w Queensland (Australia) przebadali 270 mieszkańców angielskich miast Milton Keynes, Bedford i Luton pod kątem zdrowia psychicznego. Oszacowali też liczbę ptaków pojawiających się w okolicach ich posiadłości w godzinach porannych i popołudniowych.

Okazało się, że osoby, które w godzinach popołudniowych mogły zobaczyć więcej ptaków, cechowały się lepszym zdrowiem psychicznym - rzadziej doświadczały objawów depresji, lęku i stresu. Lepszym samopoczuciem mogły pochwalić się też osoby, które więcej czasu spędzały na zewnątrz.

Ze względu na to, że ludzie przeważnie nie potrafią odróżniać poszczególnych gatunków ptaków, dla uczestników badania nie miało znaczenia, czy zobaczyli w okolicy kosa, rudzika czy sikorę. Ważne, że byli w stanie dostrzec wiele ptaków, dzięki którym czuli się bardziej zrelaksowani i ściślej związani z naturą.

"Nasze badanie pomaga odkryć rolę, jaką niektóre komponenty natury odgrywają w utrzymaniu zdrowia psychicznego" - podsumowuje koordynator projektu (https://doi.org/10.1093/biosci/biw173) dr Daniel Cox.