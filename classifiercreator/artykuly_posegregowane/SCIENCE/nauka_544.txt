epa000301601 The huge millenial olive tree in the Canneto Sabina region, near Rieti, in central Italy, 26 October 2004. The big olive, the oldest of its kind Europe, was damaged in a storm last week and is now feared to be dying.  EPA/CLAUDIO PERI Archiwum PAP/EPA © 2018 / CLAUDIO PERI 
                                        

            Ponad 4 tysiące lat ma najstarsze drzewo rosnące we Włoszech. Jest to drzewo oliwne z Sardynii. Rejestr najstarszych i największych zabytków przyrody we wszystkich regionach kraju ogłosiło Ministerstwo Polityki Rolnej, Żywnościowej i Leśnej.
      
            Najstarsze drzewo rośnie w miejscowości Luras koło Sassari i jest nazywane w miejscowym dialekcie S'ozzastru, co oznacza: oliwkowy. Ma 14 metrów wysokości, a średnica korony liczy 21 metrów. Jest jednym z najstarszych w Europie.

Senior z wyspy znalazł się liście 2407 drzew, które po raz pierwszy zostały spisane i dokładnie zmierzone oraz przebadane.

Także na Sardynii, we wsi Villamassargia, znajduje się ogromny gaj z drzewami oliwnymi, zasadzonymi między XIV a XVII wiekiem. Nazywa się po sardyńsku S'ortu mannu, czyli wielki ogród.

Być może nawet kilka tysięcy lat ma kasztan Stu Koni, który rośnie w lesie wokół wulkanu Etna na Sycylii. Nazwa drzewa, którego pień ma obwód 22 metry, odnosi się do miejscowej legendy o tajemniczej królowej ze stu rycerzami i ich rumakami, którzy pod nim znaleźli schronienie w czasie burzy.

W regionie Marche nadzwyczajnym zabytkiem przyrody jest jeden z największych we Włoszech cisów, który znajduje się niedaleko klasztoru w Fonte Avellana. Ma 16 metrów wysokości. Jego wiek szacuje się na 600 lat.

Jak podkreślił szef ministerstwa Maurizio Martina ten pierwszy spis drzew jest przydatnym narzędziem szerzenia wiedzy o naturalnym dziedzictwie kraju.