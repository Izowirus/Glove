epa00843742 A handout issued Thursday 19 October 2006 showing image image taken by Jan Vermeer of the Netherlands  which won him first prize in the Animals in their Environment category in the 2006 Shell Wildlife Photographer of the Year competition, announced late Wednesday18th 2006 in London. It shows a a coconut crab walking up a palm tree.  This coconut crab is unlike other hermit crabs. Instead of using salvaged shells from other animals to protect itself, this one grows a hardened skin once it matures. With pincers strong enough to crack a coconut,m its a match for any predator. The photo was taken using a Nikon D2x with 12-24mm F4 lens 1/125th sec at F11 (200ISO) The competition is run by the Natural History Museum in London and BBC Wildlife Magazine.  EPA/JAN VERMEER / HANDOUT NO MAGS NO SALES, NO ARCHIVE, EDITORIAL USE ONLY
Dostawca: PAP/EPA. Archiwum PAP/EPA © 2016 / JAN VERMEER / HANDOUT
                                        

            Szczypce kraba palmowego (Birgus latro) ściskają silniej niż szczypce wszystkich innych skorupiaków i szczęki niemal wszystkich zwierząt lądowych – informuje serwis BBC News.
      
            Krab palmowy to żyjący na tropikalnych wyspach Oceanu Indyjskiego i Spokojnego gatunek spokrewniony z morskimi krabami pustelnikami. W odróżnieniu od większości krabów jest dobrze przystosowany do życia na lądzie - wraca do morza tylko, by złożyć jaja.

Jest największym lądowym stawonogiem – długość ciała dochodzi do 40 centymetrów, rozpiętość szczypiec do metra, waga może przekraczać 4 kg.

Kraby te są bardzo silne – potrafią unieść nawet 28 kilogramów, co odpowiada wadze kilkuletniego dziecka. Niektóre osobniki kradną z domów błyszczące przedmioty – jak patelnie czy srebrne sztućce. Dlatego bywają nazywane rabusiami kokosowymi, złodziejami palmowymi lub krabami rozbójnikami. Jak wskazuje nazwa, potrafią wspinać się na palmy.

Karol Darwin, który podczas podróży okrętem „Beagle” obserwował kraby palmowe na pacyficznych Wyspach Kokosowych, opisał je jako skorupiaki „monstrualnych rozmiarów”. Gdy kapitan Moresby zamknął jednego w mocnym blaszanym pudełku po herbatnikach i zabezpieczył drutem, krab bez trudu się uwolnił odginając blachę i przebijając ją w wielu miejscach.

Teraz japońscy naukowcy z Okinawa Churashima Foundation zmierzyli za pomocą sensora siłę, z jaką ściskają szczypce 29 dziko żyjących krabów palmowych z Okinawy.

Jak się okazało, duży krab palmowy może ściskać z siłą ponad 3000 newtonów (około 300 kilogramów), przewyższając pod tym względem inne skorupiaki, na przykład homary. Także żadne zwierzę lądowe – poza aligatorem (9000 newtonów) nie jest w stanie ugryźć z siłą przewyższającą uszczypnięcie kraba palmowego. Lepiej nie drażnić tych skorupiaków.