epa05999026 A wave breaks at dawn at Dungeons offshore reef in the Atlantic Ocean outside Cape Town, South Africa, 30 May 2017. The big wave surfing season during the southern hemisphere winter is driven by storms in the South Atlantic which generate powerful swells that break on the Cape's outer reefs. Big wave surfers are in training for the Rebel Session big wave competiton later in the season.  EPA/NIC BOTHMA 
Dostawca: PAP/EPA. PAP/EPA © 2017 / NIC BOTHMA
                                        

            Istotne zmiany w składzie chemicznym oceanów umożliwiły przetrwanie i rozwinięcie się pół miliarda lat temu wczesnym organizmom wielokomórkowym, w tym być może wczesnym zwierzętom – informują naukowcy w „Nature Ecology and Evolution”.
      
            Jak to się stało, że organizmy ziemskie przed setkami milionów lat z niewielkich zaczęły stawać się duże? To pytanie zadali sobie naukowcy z Uniwersytetu w Cambridge i Tokijskiego Instytutu Technologicznego.

Zespół badał jedne z pierwszych dużych organizmów ziemskich żyjących w oceanach - Rangeomorpha, których skamieniałości wyglądają niemal jak odciśnięte liście paproci.

Występowały one w kambrze (ponad 500 mln lat temu), na niektórych obszarach dość licznie, dorastając nawet do dwóch metrów wysokości. Ich miękkie ciała składały się z gałązek, opatrzonych podobnymi, mniejszymi gałązkami po bokach, tworząc geometryczne formy zwane fraktalami, które dzisiaj zaobserwować można np. w strukturze płatków śniegu, paproci czy płuc.

Nie przypominają one żadnych żyjących dziś organizmów, nie wiadomo, jak się żywiły, rosły i rozmnażały. I mimo że wyglądają jak rośliny, to naukowcy sądzą, że mogły jednak należeć do najwcześniejszych zwierząt (tzw. fauna Ediacara).

Zdaniem naukowców, te tajemnicze organizmy mogły rosnąć, ponieważ zmienił się skład chemiczny oceanów oraz rozmieszczenie w wodzie tlenu i substancji odżywczych.

Naukowcy prowadzili badania tomograficzne skamieniałości i przeprowadzali modelowanie komputerowe wpływu warunków otoczenia na wzrost Rangeomorpha, które znajdowano w Kanadzie, Wielkiej Brytanii, Australii i Nowej Fundlandii.

Jeden z istotnych czynników, który wpłynął na „przełączenie się” Rangeomorpha na duże rozmiary, była dostępność większej ilości tlenu w wyższych partiach wody. Potrzebując tlenu, organizmy rosły, osiągając większe rozmiary.