epa05564048 An electric vehicle charger is displayed at the Paris Motor Show 'Mondial de l'Automobile' in Paris, France, 30 September 2016. The Paris Motor Show, which takes place every two years, runs from 01 to 16 October 2016 with international car makers presenting their latest models and studies.  EPA/IAN LANGSDON 
Dostawca: PAP/EPA. Archiwum PAP/EPA © 2017 / IAN LANGSDON
                                        

            Spółka ElectroMobility Poland ogłosiła konkurs, którego celem jest wyłonienie koncepcji elektrycznego samochodu przyszłości. Patronat nad wydarzeniem objął m.in. resort energii – poinformowano we wtorek.
      
            Jak podano w komunikacie Instytutu Transportu Samochodowego, konkurs wyłoni pięciu laureatów projektu karoserii polskiego e-samochodu. Zwycięskie koncepcje będą stanowić podstawę do produkcji prototypów - podkreślono.

“Zamierzenia organizatorów zakładają stworzenie pojazdu przeznaczonego dla nowoczesnego, świadomego ekologicznie konsumenta. Będzie to auto miejskie, wpisujące się w trendy motoryzacyjnego rozwoju. Projekty powinny z jednej strony wskazywać na silne związki z naszym krajem, jednocześnie uwzględniając najnowsze trendy stylizacyjno-konstrukcyjne oraz wpisywać się w ogólną koncepcję zintegrowanej komunikacji miejskiej” – tłumaczono.

Patronat nad konkursem sprawują: Ministerstwo Energii, Enea SA, Energa SA, PGE Polska Grupa Energetyczna SA i Tauron Polska Energia SA.