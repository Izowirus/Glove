epa06501132 The SpaceX’s Falcon Heavy rocket takes off from Cape Kennedy in Florida, USA on 06 February 2018. SpaceX, founded by Elon Musk, will launch its Falcon Heavy rocket, the most powerful rocket in the world. As part of its payload the Falcon Heavy is carrying Musk’s cherry red Roadster from Tesla, his electric car company.  EPA/CRISTOBAL HERRERA 
Dostawca: PAP/EPA. PAP/EPA © 2018 / CRISTOBAL HERRERA
                                        

      
  
  
    
      
                        
        

        
        PAP/EPA © 2018 / CRISTOBAL HERRERA
      
            
        

        
        PAP/EPA © 2018 / CRISTOBAL HERRERA
      
            
        

        
        PAP/EPA © 2018 / CRISTOBAL HERRERA
      
            
        

        
        PAP/EPA © 2018 / CRISTOBAL HERRERA
      
            
        

        
        PAP/EPA © 2018 / CRISTOBAL HERRERA
      
          
  


  
            Najpotężniejsza na świecie rakieta Falcon Heavy prywatnej amerykańskiej firmy SpaceX pierwszy raz w historii wystartowała z powodzeniem we wtorek z kosmodromu na przylądku Canaveral na Florydzie. Na pokładzie maszyny jest sportowy samochód firmy Tesla.
      
            Rakieta wystartowała o godz. 21.45 czasu w Polsce; początkowo start planowano na 19.30, jednak został on opóźniony z powodu silnego wiatru.

Dwa stopnie wspomagające po odłączeniu się od rakiety wylądowały - jak zaplanowano - z powrotem na przylądku Canaveral, zaledwie kilkadziesiąt metrów od siebie.

Na razie nie ma informacji, czy trzeci, główny stopień wylądował zgodnie z planem na umieszczonej na oceanie ok. 480 km od brzegu pływającej platformie.

Wtorkowy lot był próbą sprawdzenia rakiety, a jego celem było sprowadzenie na ziemię trzech stopni maszyny.

 Falcon Heavy stała się tym samym najpotężniejszą spośród używanych dziś rakiet - informuje agencja AP.

Aby obejrzeć wydarzenie z bliska do Centrum Kosmicznego im. Johna F. Kennedy'ego przybyły tysiące widzów.

Szef SpaceX Elon Musk zadecydował, że na pokładzie rakiety poleci czerwony sportowy samochód elektryczny firmy Tesla Inc., której Musk również jest założycielem i dyrektorem. Za kierownicą pojazdu siedzi ubrany w skafander kosmiczny manekin. Najważniejszym celem Muska - zauważa AFP - jest kolonizacja Marsa, do czego chce użyć obecnej rakiety.

Agencja przypomina, jak w zeszłym roku Musk mówił, że bardzo podoba mu się pomysł "samochodu dryfującego w nieskończoność w przestrzeni powietrznej, który być może za miliony lat zostanie odkryty przez rasę pozaziemską".

Musk zapowiedział, że do roku 2024, wcześniej niż rządowa NASA, zorganizuje prywatną wyprawę na Marsa.