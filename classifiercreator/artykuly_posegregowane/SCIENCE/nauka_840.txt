Badania przeprowadzone przy użyciu komputerowo animowanych modeli 3D twarzy sugerują, że w przypadku uśmiechu mniej znaczy więcej - czytamy na łamach czasopisma „PLOS ONE”
      
            Autorami pracy (http://journals.plos.org/plosone/article?id=10.1371/journal.pone.0179708) są naukowcy z Uniwersytetu Minnesoty (USA).

Mimika twarzy jest ważną formą komunikacji niewerbalnej w kontaktach międzyludzkich. Już wcześniejsze badania wykazały, że generowane komputerowo modele twarzy mogą być użyteczne do regularnego badania, w jaki sposób rzeczywistość i czasy, w których żyjemy, wpływają na to, jak ludzie „czytają” twarze innych.

Autorzy tego badania zaprezentowali serię trójwymiarowych animacji twarzy 802 uczestnikom. Każdy model różnił się od pozostałych detalami: zmianą kąta ułożenia ust, stopnia ukazania zębów, symetrii uśmiechu itp.

Wszystkich uczestników poproszono następnie o ocenę „skuteczności” każdego uśmiechu. Uśmiechy skuteczne (czy udane) to zdaniem autorów takie, które odbieramy jako szczere, przyjemne, wzbudzające pozytywne emocje.

Wyniki zaskoczyły naukowców, ponieważ okazało się, że - wbrew pozorom - szerszy i bardziej radosny uśmiech wcale nie był odbierany jako bardziej skuteczny. „Odkryliśmy, że >>udany<< uśmiech zaprzecza zasadzie >>im więcej, tym lepiej<>udanymi<< uśmiechami okazały się te, które zapewniały optymalny balans pomiędzy ułożeniem zębów, kącików i warg. Wysoko były również oceniane uśmiechy, które rozwijają się dość symetrycznie, tzn. że ruch lewej i prawej strony ust jest zsynchronizowany z dokładnością do 125 milisekund” - wyjaśnia prof. Nathaniel Helwig, główny autor badania.

Zdaniem naukowca wykorzystanie komputerowych animacji 3D może pomóc w opracowaniu pełniejszego czasoprzestrzennego modelu emocjonalnej percepcji wyrazów twarzy. „Ponieważ niektórzy ludzie cierpią też na choroby upośledzające mimikę twarzy, np. udar mózgu, co może mieć przykre konsekwencje psychologiczne i społeczne, nasze wyniki mogą również stanowić wskazówkę dla osób zajmujących się reanimacją pooperacyjną i rehabilitacją mięśni twarzy” - podsumowuje Helwig.