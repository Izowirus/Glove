epa06945174 A handout photo made available by the NASA shows the United Launch Alliance Delta IV Heavy rocket launches NASA's Parker Solar Probe to touch the Sun, from Launch Complex 37 at Cape Canaveral Air Force Station, Florida, USA, 12 August 2018. Parker Solar Probe is humanity’s first-ever mission into a part of the Sun’s atmosphere called the corona.  Here it will directly explore solar processes that are key to understanding and forecasting space weather events that can impact life on Earth.  EPA/NASA/Bill Ingalls / HANDOUT  HANDOUT EDITORIAL USE ONLY/NO SALES 
Dostawca: PAP/EPA. PAP/EPA © 2018 / NASA/Bill Ingalls / HANDOUT
                                        

            Z kosmodromu na przylądku Canaveral na Florydzie w niedzielę wystartowała rakieta nośna Delta IV Heavy z próbnikiem Parker Solar Probe, który ma się zbliżyć do Słońca bardziej niż jakikolwiek inny obiekt wysłany dotąd przez człowieka.
      
            Jak informuje realizująca tę misję amerykańska Państwowa Agencja Aeronautyki i Przestrzeni Kosmicznej (NASA), 700-kilogramowy próbnik ma okrążać Słońce po zmiennych eliptycznych orbitach, odległych miejscami od naszej dziennej gwiazdy tylko o 6,2 mln kilometrów. Zostanie w ten sposób wystawiony na temperatury nawet powyżej 1370 stopni Celsjusza, a w momentach największych zbliżeń do powierzchni Słońca jego prędkość będzie wzrastać do około 200 kilometrów na sekundę.

Dla porównania, średnia odległość Ziemi od Słońca wynosi 150 mln kilometrów, a jej średnia prędkość obiegu niecałe 30 kilometrów na sekundę.

Według NASA, krążąc w atmosferze Słońca próbnik będzie śledził, ile przepływa przez nią energii i ciepła oraz zbada, jakie są czynniki przyspieszania wiatru słonecznego i strumieni cząstek o wysokiej energii. Pozwoli to rozszerzyć wiedzę o zjawiskach oddziaływujących na fizyczne parametry środowiska wokółziemskiego oraz o ewolucji gwiazd. Przesyłanie danych powinno się zakończyć nie wcześniej niż w 2025 roku.

Ewenementem w historii NASA jest nadanie słonecznej sondzie imienia osoby żyjącej - 91-letniego amerykańskiego astrofizyka Eugene'a Parkera. Parker był wśród kilku tysięcy osób obserwujących niedzielny start.