epa01082206 Fish swim near a plastic bag along a coral reef off the coast of the Red Sea resort town of Naama Bay, Egypt, 01 August 2007. Egypt's Red Sea coast is a popular vacation destination and water sports such as snorkling and diving burden the delicate underwater environment. Debris such as plastic bags which take 10 to 20 years to degrade and the heavy commercial traffic are contributing to the degradation of the underwater environment of what is considered one of the most diverse underwater tropical paradises.  EPA/MIKE NELSON
Dostawca: PAP/EPA. PAP/EPA © 2017 / MIKE NELSON
                                        

            Znacznie mniejsza od spodziewanej ilość unoszących się na wodzie plastikowych śmieci sugeruje, że niszczą go żywe organizmy – informuje pismo „Biorxiv”. Jak uważa Ricard Sole (Universitat Pompeu Fabra w Barcelonie), plastik jest rozkładany przez żywe organizmy, które uzyskały tę zdolność w procesie ewolucji.
      
            Choć produkcja tworzyw sztucznych wciąż szybko rośnie, teoretycznie niezniszczalne śmieci nie pokryły grubą warstwą oceanów. Szacuje się, że rzeczywista ilość plastiku pływającego w oceanie to jedna dziesiąta, a nawet jedna setna tego, co do nich trafiło. Wskazują na to choćby badania oceanicznych wirów, zbierających śmieci z ogromnego obszaru.

Jak uważa Ricard Sole (Universitat Pompeu Fabra w Barcelonie), plastik jest rozkładany przez żywe organizmy, które uzyskały tę zdolność w procesie ewolucji. Matematyczne modele wskazują, że same zjawiska fizyczne nie mogłyby zniszczyć tak szybko tak wielkich ilości plastiku. Najprawdopodobniej rozmnożyły się organizmy, dla których plastik jest pożywieniem.

Zjawisko to nie musi być jednak korzystne dla środowiska – choćby dlatego, że duże kawałki tworzywa rozpadają się na mnóstwo małych, bardziej szkodliwych cząsteczek. Ponadto tworzywa zawierają rozmaite dodatki, które mogą trafiać do łańcucha pokarmowego - zwraca uwagę Alexandra ter Halle z francuskiego Laboratoire des IMRCP.

Badania Lindy Amaral-Zettler z Netherlands Institute for Sea Research wskazują, że mikroorganizmy osadzające się na plastikowych odpadach różnią się od występujących w otaczającej je wodzie. W efekcie plastik tworzy zupełnie nowy ekosystem - Amaral-Zettler i jej koledzy nazywają go “plastisferą”.



Przeprowadzone przez ter Halle badania DNA organizmów zasiedlających plastiki pływające po Północnym Atlantyku nie wykazały co prawda obecności bakterii znanych ze zdolności do rozkładania plastiku, jednak to żaden argument - wciąż nie znamy milionów gatunków bakterii.

Zdaniem Amaral-Zettler oraz ter Halle odpady z tworzyw sztucznych mogą trafiać na dno morza, obciążane przez kolonizujące jen organizmy – albo rozpadać się na tak mikroskopijne kawałki, że nie wychwytują ich sieci statków badawczych. Mogą je połykać żywe organizmy, albo prądy zanosić w mniej zbadane zakątki oceanu.