epa05323064 A man drinks tea in a tea store in Taipei, Taiwan, 22 May 2016. A Taiwan study published on 22 May 2016 said that drinking green tea can cut the chance of developing dementia by 20 per cent. The Institute of Biomedical Sciences of Academia Sinika made the findings after a 15-year follow-up study of 3,000 resident in Zhudong Township, Hsinchu County, western Taiwan. It showed that those who drank one or more cups of tea daily, had 20 per cent less chance of getting dementia than those who do not drink tea, but the green tea must be without sugar or milk. The institute needs to do more research to find out why drink tea can protect against demnetia. Previous studies around the world have reported green tea can lower cholesterol, reduce blood clots, and block formaiton of plaques lare inked to dementia. EPA/DAVID CHANG Dostawca: PAP/EPA. Archiwum PAP/EPA © 2017 / DAVID CHANG
                                        

            Składnik zielonej herbaty łagodzi problemy z pamięcią i oporność mózgu na działanie insuliny, a także pomaga zwalczyć otyłość związaną z dietą o wysokiej zawartości tłuszczu oraz fruktozy – informuje "The FASEB Journal”.
      
            "Zielona herbata jest (po wodzie) drugim najczęściej spożywanym napojem na świecie. Uprawia się ją w co najmniej 30 krajach” - powiedział Xuebo Liu z Northwest A & F University w Yangling (Chiny). "W walce z otyłością, opornością na insulinę i upośledzeniem pamięci starożytny zwyczaj picia zielonej herbaty może być bardziej akceptowalną alternatywą dla leków" - dodał.

Jak wykazały badania na myszach przeprowadzone przez zespół Liu, należący do polifenoli EGCG - czyli galusan epigallokatechiny, główny aktywny biologicznie składnik zielonej herbaty może łagodzić oporność na insulinę i upośledzenie funkcji poznawczych spowodowane dietą o wysokiej zawartości tłuszczu i fruktozy. Wcześniejsze badania sugerowały potencjalną możliwość stosowania EGCG w leczeniu wielu chorób.

Liu i współpracownicy podzielili 3-miesięczne samce myszy ze szczepu C57BL/6J (czarno ubarwione myszy z tego szczepu są powszechnie wykorzystywane w badaniach otyłości indukowanej dietą) na trzy grupy na podstawie diety. Grupę kontrolną karmiono standardową dietą, druga grupa dostawała dużo tłuszczu i fruktozy (HFFD), zaś trzecią – także na tuczącej diecie – pojono wodą z dodatkiem 2 gramów EGCG na litr.

Naukowcy obserwowali myszy przez 16 tygodni. Jak się okazało, osobniki karmione dużą ilością tłuszczu i fruktozy miały wyższą masę ciała niż myszy kontrolne i znacznie wyższą niż myszy HFFD, którym podawano też EGCG.

Przeprowadzając test w labiryncie wodnym Morrisa naukowcy odkryli, że myszy z grupy HFFD potrzebowały więcej czasu na dotarcie w bezpieczne miejsce w porównaniu z myszami z grupy kontrolnej. Grupa HFFD + EGCG radziła sobie znacznie lepiej niż grupa HFFD – i to w każdym dniu testu. Uzyskane wyniki wskazują, że zawarte w zielonej herbacie EGCG może złagodzić problemy z pamięcią spowodowane przez dietę o wysokiej zawartości tłuszczu oraz fruktozy.

EGCG może stanowić nawet 1/3 suchej masy listków zielonej herbaty i jest wyjątkowo silnym przeciwutleniaczem – pod tym względem przewyższa stukrotnie witaminę C, a 25 – krotnie – witaminę E.