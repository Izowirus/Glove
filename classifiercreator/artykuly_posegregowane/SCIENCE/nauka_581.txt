Po dwudniowym locie rosyjski statek kosmiczny Sojuz MS-07 z międzynarodową załogą zacumował we wtorek do Międzynarodowej Stacji Kosmicznej (ISS) - informuje NASA. W skład załogi wchodzą Rosjanin, Amerykanin i Japończyk.
      
            Sojuz wystartował w niedzielę z kosmodromu Bajkonur w Kazachstanie z Antonem Szkaplerowem, Scottem Tingle'em i Norishige Kanai. Jest to pierwszy lot Tingle'a i Kanaia. Urodzony w grudniu 1976 roku Kanai jest najmłodszym japońskim astronautą.

45-letni Szkaplerow, dla którego jest to trzecia misja na ISS, jest najbardziej doświadczonym członkiem załogi Sojuza MS-07.

Ekipa dołączyła do Rosjanina Aleksandra Misurkina oraz Amerykanów Marka Vandego Heia i Josepha Acaby, którzy przebywają na ISS od września br. Razem spędzą na stacji ponad cztery miesiące.