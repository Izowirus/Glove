epa05324802 A picture made available on 23 May 2016 shows a general view on the five-hundred-meter Aperture Spherical radio Telescope (FAST) under construction in the remote Pingtang county, southwest China's Guizhou province, 07 May 2016. The project, one of China's nine most important scientific research facilities, will be the world's largest radio telescope. The 250,000 square meters of reflective surface will be completed by May 30. EPA/STR CHINA OUT Dostawca: PAP/EPA. PAP/EPA © 2016 / STR CHINA
                                        

            Chińska Akademia Nauk informuje o zakończeniu budowy wartego 180 mln dol. radioteleskopu. Urządzenie o rozmiarach 30 boisk piłkarskich i średnicy 500 m rozpocznie pracę we wrześniu. Będzie ono badać przestrzeń kosmiczną oraz poszukiwać śladów życia w kosmosie.
      
            W niedzielę zakończono montaż ostatniego z 4,5 tys. paneli czaszy, co oficjalnie zakończyło 5-letni proces budowy radioteleskopu w prowincji Guizhou. Urządzenie będzie wykorzystywane do badania wodoru w odległych galaktykach, wykrywania pulsarów (gwiazd), detekcji fal grawitacyjnych o niskiej częstotliwości, a także do poszukiwania śladów życia we wszechświecie.

"Radioteleskop FAST niesie ze sobą potencjał badawczy, który umożliwi poszukiwanie nowych obiektów w przestrzeni kosmicznej, lepsze zrozumienie genezy wszechświata. Urządzenie przyśpieszy także globalny wyścig o odnalezienie śladów życia poza naszą planetą" - powiedział agencji Xinhua Zheng Xiaonian, zastępca departamentu obserwacji astronomicznej w Chińskiej Akademii Nauk.

Urządzenie ma rozpocząć pracę we wrześniu, jednak przez pierwsze lata zostanie ono poddane dokładnej kalibracji oraz testom. Peng Bo, kierujący laboratorium radioteleskopii w departamencie obserwacji astronomicznej Chińskiej Akademii Nauk, zapewnia, że po tym okresie radioteleskop zostanie udostępniony naukowcom z całego świata.

"Największy na świecie radioteleskop został umiejscowiony w rejonie, który gwarantuje minimalną ilość zakłóceń radiowych, co przełoży się na jego skuteczność. Jestem przekonany, że jego wpływ na astronomię oraz inne nauki przyrodnicze będzie ogromny" - zapewnia Nan Rendond, kierujący naukową stroną projektu FAST.

Starania nad budową chińskiego radioteleskopu podejmowane były przez dwie ostatnie dekady.

Dopiero stanowisko obecnego Przewodniczącego Chińskiej Republiki Ludowej Xi Jinpinga, który zamierza uczynić ze swojego kraju istotnego gracza branży kosmicznej, przyśpieszyło proces budowy urządzenia.

Powstanie FAST wpisuje się w dynamiczny rozwój chińskiego programu kosmicznego. Pekin planuje m.in zorganizowanie załogowej misji na Księżyc do 2036 r. oraz budowę własnej orbitalnej stacji kosmicznej - pierwszy jej moduł ma zostać wystrzelony w 2018 r.

Największy radioteleskop posiadało do tej pory Obserwatorium Arecibo w Portoryko (305 m średnicy), który wykorzystywany jest przez Cornell University we współpracy z amerykańską National Science Foundation.