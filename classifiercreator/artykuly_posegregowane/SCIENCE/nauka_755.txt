Kalisz, 17.11.2007. Ludzka czaszka i zegar symbolizujący upływający czas na wystawie "Marność nad marnościami czyli u kresu ziemskiej pielgrzymki człowieczej" w Muzeum Okręgowym w Kaliszu, 17 bm. Na ekspozycję składają się ornaty żałobne z XVII wieku, portrety trumienne, epitafia, oryginalny katafalk, zdjęcia zabytkowych nagrobków oraz obrazy i przemyślenie na temat śmierci znanych autorów. Ekspozycję, którą można oglądać do 15 grudnia, przygotowano w ramach tegorocznych obchodów Dni Dziedzictwa Kulturowego i 200. rocznicy utworzenia w Kaliszu cmentarza miejskiego przy tzw. Rogatce - jednej z trzech najstarszych nekropolii w tej miejscowości i jednej z najstarszych w kraju. (tw/kru) PAP/Tomasz Wojtasik ***Zdjęcie do depeszy PAP pt. Kalisz/ Dawne tradycje pogrzebowe pokazane na wystawie*** Archiwum PAP © 2017 / Tomasz Wojtasik
                                        

            Pojawienie pokarmów wytwarzanych dzięki rolnictwu wpłynęło na nieznaczną zmianę kształtu ludzkiej czaszki - dowodzą naukowcy na łamach tygodnika „Proceedings of the National Academy of Sciences”.
      
            Narodziny rolnictwa, a przede wszystkim pojawienie się nabiału, nieznacznie wpłynęło na kształt ludzkiej czaszki – wynika z badań antropologa Davida Katza z Uniwersytetu Kalifornijskiego w Davis.

Jego zespół dokonał pomiaru setek punktów na czaszkach, w celu prześledzenia zmian w anatomii czaszki i żuchwy w czasach, kiedy pojawiło się i rozwijało rolnictwo.

Łowcy i zbieracze, którzy nie znali jeszcze rolnictwa, żywili się pokarmem wymagającym zastosowania większej siły podczas żucia. Z kolei pokarmy, które pojawiły się dzięki rolnictwu, przede wszystkim nabiał, były dużo bardziej miękkie.

Naukowcy przebadali 559 czaszek i 534 żuchw z kolekcji znajdujących się na całym świecie z kilkunastu populacji znajdujących się na etapie przedprzemysłowym.

Zaobserwowano niewielkie zmiany w budowie czaszek u tych ludzi, którzy żywili się produktami zbożowymi oraz nabiałem, największe zaś u tych, w których diecie przeważał nabiał.

Naukowcy przyznają, że zmiany anatomiczne nie były znaczne. Dużo większe różnice występowały w budowie czaszek mężczyzn i kobiet lub osób pochodzących z różnych populacji.