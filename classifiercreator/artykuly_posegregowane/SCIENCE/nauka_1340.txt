Korchów Pierwszy (woj. lubelskie), 11.06.2015. Początek zbiorów truskawek na ekologicznej plantacji państwa Panasików w Korchowie Pierwszym, 11 bm. Przy sprzyjającej pogodzie zbiory potrwają do końca czerwca. (wp/mgut) PAP/Wojciech Pacewicz Archiwum PAP © 2016 / Wojciech Pacewicz
                                        

            Sezon truskawy już się kończy, ale ci, którzy spożywali te owoce, mogą czuć się wygrani. Według ekspertów truskawki to jedne z najzdrowszych składników naszej diety. Oczyszczają nasz układ pokarmowy i mają więcej witaminy C niż pomarańcze.
      
            "Spokojnie można stwierdzić, że truskawki chronią nasze serce, mają też działanie przeciwzapalne i właściwości antyrakowe - wszystko w jednym. Zaliczane są do jednych z najzdrowszych pokarmów na świecie"- ocenia znany brytyjski dietetyk Nigel Denby.

Truskawki mają nie tylko działanie antyrakowe. Chronią nas przed pogorszeniem się wzroku. Badania opublikowane przez Archives of Opthalmology wykazały, iż jedzenie trzech lub więcej porcji owoców tak bogatych w witaminę C jak truskawki, może zmniejszyć ryzyko utraty wzroku przez osoby starsze. Truskawki zawierają duże ilości błonnika, który zmniejsza ryzyko chorób serca, cukrzycy, wysokiego ciśnienia krwi, czy zaburzeń jelitowych. Dojrzałe, które zawierają duże ilości błonnika rozpuszczalnego, są najlepsze dla jelit.

Ale uwaga! Należy pamiętać, że truskawki są jednym z najbardziej alergicznych owoców. Skutki takiej alergii mogą być łagodne, ale i mogą bardzo zagrozić życiu.