epa04082686 A picture made available on 17 February 2014 shows leafcutter ants transport small pieces of blackberry leaves at the zoo of Frankfurt Main, Germany, 14 February 2014. Leafcutter ants cut the leaves to serve as the nutritional substrate for their fungal cultivars. The ants are among the smallest animals of the Frankfurt Zoo.  EPA/FRANK RUMPENHORST 
Dostawca: PAP/EPA. PAP/EPA © 2017 / FRANK RUMPENHORST
                                        

            Naukowcy z Georgia Institute of Technology (USA) odkryli, że mrówki, używając swoich ciał, potrafią budować wysokie konstrukcje przypominające kształtem wieżę Eiffla, które stale się zapadają i odbudowują.
      
            Jak twierdzą badacze z Georgia Institute of Technology (Georgia Tech), te niesamowite budowle powstają bez lidera czy skoordynowanej pracy. Mrówki powtarzają pewien cykl ruchów i nieświadomie uczestniczą w konstruowaniu wieży o wysokości nawet 30 długości ich ciał.

W ten sposób owady próbują pokonać wysoką przeszkodę, szukając drogi ucieczki lub źródła pokarmu.

"Jeśli obserwujesz mrówki tylko przez 30 sekund, nie domyślisz się, że w 20 minut mogą stworzyć coś nieprawdopodobnego – mówi David Hu, profesor inżynierii mechanicznej w Georgia Tech i współautor badania. - Bez planowania, za pomocą metody prób i błędów tworzą strukturę o dzwonowatym kształcie, która ma pomóc im w przetrwaniu".

Odkrycia dokonano przypadkowo. Naukowcy chcieli nagrać mrówki pracujące przez dwie godziny, ale kamera pracowała godzinę dłużej.

W przyspieszeniu widoczny był proces ciągłego zapadania i odnawiania się wieży z mrówek

"Nie spodziewaliśmy się niczego ciekawego podczas tej dodatkowej godziny, więc przyspieszyliśmy nagranie dziesięciokrotnie – opowiada drugi współautor badania, profesor Georgia Tech Craig Tovey. - Byliśmy zachwyceni tym, jak inaczej wyglądały wtedy działania mrówek”.

W przyspieszeniu widoczny był proces ciągłego zapadania i odnawiania się wieży z mrówek – zbyt wolny, by zobaczyć go na nagraniu o normalnej prędkości. By potwierdzić swe obserwacje, naukowcy wykorzystali promieniowanie rentgenowskie. Nakarmili mrówki radioaktywnym jedzeniem, a następnie włożyli całą mrówczą kolonię do aparatu rtg. Kamery ponownie uchwyciły owady budujące wieżę.

Jak dokładnie one powstają? Mrówki wchodzą coraz wyżej po innych mrówkach i pozwalają kolejnym stanąć na sobie – ale tylko trzem.

Odkrycie opisano na łamach pisma "Royal Society Open Science"

"Odkryliśmy, że mrówki są w stanie utrzymać ciężar 750 razy większy od nich, ale najbardziej komfortowo czują się, podtrzymując trzy mrówki – opowiada Tovey. - Jeśli jest ich więcej niż trzy, po prostu rezygnują, przestają być częścią konstrukcji i odchodzą”.

By budowla mogła zachować stabilność pnąc się w górę, robi się coraz szersza na dole, przypominając kształtem znaną na całym świecie paryską wieżę Eiffla. Wieża jest też w ciągłym ruchu, stale się zapadając i odbudowując. Mrówki wspinają się do góry po jej bokach, potem powoli ześlizgują do podstawy, odchodzą - i powtarzają ten sam cykl godzinami.

"Wieże z mrówek są jak ludzka skóra. Ciągle się odbudowują i uzupełniają fragmenty swej powierzchni" – porównuje Hu.

Odkrycie, które opisano na łamach pisma "Royal Society Open Science", można zdaniem naukowców wykorzystać w konstruowaniu robotów modularnych, którym budowanie wież sprawia nadal wiele kłopotów.