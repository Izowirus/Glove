epa03798441 A forensic expert, using a scientific microscope, shows the way the ash samples from the stolen paintings, allegedly burned, are examined at the request of Romanian authorities in charge with the investigation of paintings stolen in the Netherlands in 2012, at the Forensic Laboratory of the National Museum of Romanian Histrory, in Bucharest, Romania, 23 July 2013. Three Romanian citizens are suspects of having committed a theft of seven paintings from a museum in Rotterdam. During the investigations procedures, apparently the mother of one of the thieves burned the paintings. The stolen paintings were Pablo Picasso’s 1971 Harlequin Head; Claude Monet’s 1901 Waterloo Bridge, London and Charing Cross Bridge, London; Henri Matisse’s 1919 Reading Girl in White and Yellow; Paul Gauguin’s 1898 Girl in Front of Open Window; Meyer de Haan’s Self-Portrait, around 1890; and Lucian Freud’s 2002 work Woman with Eyes Closed. Archiwum EPA/ROBERT GHEMENT
                                        

            Zespół z University of Bath opracował tworzywo sztuczne, które można otrzymywać z łatwo dostępnego składnika DNA. Materiał ma podobne zalety jak tradycyjny plastik oraz szczególne cechy przydatne w zastosowaniach medycznych. Rozkłada się w środowisku.
      
            Wynalazek brytyjscy naukowcy opisali w serii prac na łamach periodyków „Polymer Chemistry” i „Macromolecules”. Jak wyjaśniają, metody otrzymywania tworzyw sztucznych z węglowodanów już istnieją, ale wymagają zastosowania silnie trującego związku, fosgenu. Używany był on m.in. jako broń chemiczna w czasie Pierwszej Wojny Światowej. Z kolei tradycyjne plastiki wymagają ropy naftowej jako surowca, zawierają podejrzane o szkodliwość substancje, takie jak BPA, i nie podlegają naturalnemu rozkładowi, przez co zanieczyszczają środowisko.

Nowa metoda umożliwia tymczasem wytwarzanie ekologicznego plastiku bez trujących chemikaliów. W charakterze surowca badacze zastosowali tymidynę, która występuje we wszystkich żywych komórkach jako składnik DNA. Jej częścią jest użyty w syntezie tworzywa prosty cukier – deoksyryboza. Drugim surowcem jest dwutlenek węgla.

W rezultacie powstaje materiał o wielu zaletach. Podobnie jak tradycyjne poliwęglany jest wytrzymały, odporny na zarysowania i przezroczysty. Można więc z niego wytwarzać np. butelki czy pojemniki, podobnie jak ze zwykłych tworzyw. Co więcej, może znaleźć zastosowanie w nowoczesnej medycynie.



„Właściwości nowego plastiku mogą być precyzyjnie regulowane przez manipulacje jego chemiczną strukturą – na przykład możemy sprawić, aby miał dodatni ładunek, przez co komórki będą do niego przylegały. Dzięki temu będzie przydatny w tworzeniu rusztowań w tkankowej inżynierii” - wyjaśnia jedna z autorek pomysłu Georgina Gregory. Inżynieria tkankowa to stosunkowo nowa dziedzina, w której próbuje się hodować tkanki np. do przeszczepów. Badacze nawiązali już współpracę z innym zespołem z University of Bath, który właśnie się tym zajmuje.

Tworzywo ma jeszcze jedną zaletę, która ma niebagatelne znaczenie w obecnych czasach. Podczas gdy coraz więcej plastikowych odpadów zaśmieca środowisko, nowy materiał może może być rozkładany przez enzymy produkowane przez żyjące w glebie bakterie. To oznacza brak śmieci.

Autorzy nowej metody testują też inne cukry. „Chemicy mają stuletnie doświadczenie z użyciem petrochemikaliów jako surowca, więc używając odnawialnych źródeł, takich jak cukry w charakterze podstawy dla syntetycznych ale odnawialnych materiałów, musimy zacząć od nowa” - opowiada kierujący pracami dr Antoine Buchard. „To wczesny etap, ale przyszłość wygląda obiecująco” - przekonuje badacz.