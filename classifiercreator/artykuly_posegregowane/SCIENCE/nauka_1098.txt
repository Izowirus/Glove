epa05265313 Children play with their dog at an earthquake evacuation centre in Mashiki, Kumamoto Prefecture, southwestern Japan, 18 April 2016. At least 41 people were killed and over 180,000 people were evacuated in the series of earthquakes hitting southwestern Japan since 14 April 2016. Rescue operations are in full force in a search for residents still missing in the mountain village.  EPA/EVERETT KENNEDY BROWN 
Dostawca: PAP/EPA. PAP/EPA © 2017 / EVERETT KENNEDY BROWN
                                        

            Do psów i niemowląt często mówimy w podobny sposób - informuje pismo ”Proceedings of Royal Society B - Biological Sciences”.
      
            Zespół prof. Nicolasa Mathevona z Uniwersytetu Lyon/Saint-Etienne jako pierwszy zajął się językiem stosowanym do „rozmowy” z psami.

Zwracając się do psa, często mówimy powoli i wysokim głosem. W podobny sposób „rozmawiamy” z niemowlętami.

Gdy Francuzi odtwarzali nagranie z kwestiami w rodzaju „Witaj, słodziaku! Kto jest dobrym chłopczykiem, kto? Chodź do pańci!”, szczenięta reagowały pozytywnie i chciały się bawić. Jednak na dorosłych psach taki sposób mówienia w ogóle nie robił wrażenia – reagowały jak na normalną mowę.

Jak zaznacza prof. Mathevon, ludzie od tysiącleci mogli dobierać psy pod kątem wchodzenia w interakcje. W przypadku starszych zwierząt być może chodzi o większą wybredność – chętnie reagują tylko na osoby znajome.

Jedna z hipotez dotyczących specyficznego sposobu mówienia zakłada, że zaczynamy się tak wypowiadać reagując na „dziecinne” cechy wyglądu (tak zwany schemat dziecka) – zarówno dzieci, jak i zwierząt. Ludzie są „zaprogramowani” tak, by zauważać małe dzieci - jako bezbronne i podatne na zagrożenie, wymagają opieki, a przetrwanie gatunku zależy od naszego instynktu opiekuńczego. Do tzw. schematu dziecka należy nieproporcjonalnie duża okrągła głowa, duże oczy osadzone tuż poniżej środkowej linii twarzy, pucułowate policzki, wysokie czoło, zaokrąglone ciało a także jego miękkie pokrycie (dlatego lubimy pluszowe misie).

Jednak nowe badania wskazują, że do dzieci i zwierząt mówimy w specyficzny sposób nie tylko reagując na „schemat dziecka”, ale także aby wejść w interakcję ze słuchaczem, który nie mówi. W przypadku dzieci służy to przyciągnięciu ich uwagi oraz wspomaganiu nauki języka.

"Być może ta strategia jest stosowana w dowolnym kontekście, gdy czujemy, że słuchacz nie może w pełni opanować języka lub ma trudności ze zrozumieniem nas" – powiedział BBC prof. Mathevon.

Zdaniem ekspertów wyniki badań mogą mieć praktyczne znaczenie – na przykład dla lepszej komunikacji ze zwierzętami, w tym dla lepszego poznawania nowych komend podczas szkolenia psów.