Kraków, 03.01.2017. Zwiedzanie dwóch nowych placów zabaw na Plantach - "Plantusia" i "Dzikich Plant" w Krakowie. Nowe place zabaw powstały przy Hotelu Royal i Muzeum Archeologicznym. Oba zaprojektowane zostały tak, by zapewnić możliwie najwyższy standard bezpieczeństwa dla korzystających z nich dzieci. (jb/mgut) PAP/Jacek Bednarczyk Archiwum fot. PAP © 2017 / Jacek Bednarczyk
                                        

            Drzemki w ciągu dnia sprawiają, że maluchy lepiej przyswajają nowe słowa - wynika z badań opublikowanych na łamach pisma "Child Development".
      
            Naukowcy z Uniwersytetu Arizony obserwowali naukę nowych słów przez trzyletnie dzieci. W tym celu wymyślili dwa nieistniejące czasowniki i pokazywali dzieciom nagrania, na których aktorzy prezentowali ich znaczenie.

W badaniach wzięło udział 39 prawidłowo rozwijających się trzylatków, które podzielono na dwie grupy. Pierwszą grupę stanowiły dzieci, które często drzemały w ciągu dnia (co najmniej cztery dni w tygodniu), a drugą dzieci drzemiące rzadko (drzemka zdarzała się nie częściej niż trzy dni w tygodniu).

W każdej grupie po zaprezentowaniu znaczenia nowych słów dzieci ucinały sobie co najmniej półgodzinną drzemkę lub pozostawały aktywne. Po upływie 24 godzin zaprezentowano nagrania, podczas których te same czynności wykonywali inni aktorzy i poproszono dzieci, by przyporządkowały wcześniej poznane słowa do odpowiednich filmów.

Naukowcy wybrali czasowniki, gdyż zrozumienie ich znaczenia jest dla maluchów trudniejsze niż w przypadku rzeczowników. Pokazanie tej samej czynności wykonywanej w przez inna osobę w innym kontekście wymagało zatem od dziecka umiejętności generalizacji.

Okazało się, że dzieci, które drzemały w ciągu godziny po nauce nowych słów, znacznie lepiej radziły sobie podczas tego zadania - w porównaniu z dziećmi, które przez co najmniej pięć godzin po nauce nie spały. Działo się to niezależnie od tego, czy dziecko z natury często posypiało w ciągu dnia, czy nie.

Zdaniem badaczy, pozytywne rezultaty mogą być wynikiem utrwalenia słów w pamięci w fazie snu wolnofalowego.

Dzieci w wieku przedszkolnym zaczynają spać mniej w ciągu dnia. Najważniejsze jest jednak, by w ciągu doby dzieci spały nie mniej niż 10-12 godzin, sumując sen nocny oraz drzemki w ciągu dnia - mówi autorka badań dr Rebecca Gómez.