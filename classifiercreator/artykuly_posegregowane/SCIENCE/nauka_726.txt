epa00610947 A young Western Grey kangaroo joey takes a look at some golfers between feeding on its mothers (L) milk with its tongue stuck out at the Margaret River Golf Course, in Margaret River, 200 km south of Perth, Western Australia, 05 January 2006. Kangaroos are a feature of the golf game at this golf course as more of  their habitat is converted to buildings and bitumen some places such as golf courses have become their retreats. The mammals native to Australia can grow to over 2m tall and are remarkable jumpers. Licences are issued to cull numbers, especially on farm where fence damage can be severe. Around Margaret River which is a wine growing and holiday region, roo fences are required around vineyards as some kangaroos have deveoped a taste for grapes.  EPA/BARBARA WALTON
Dostawca: PAP/EPA. PAP/EPA © 2013 / BARBARA WALTON
                                        

            Geny, których aktywność w przypadku innych saków związana jest z łożyskiem, u torbaczy wpływają na potomstwo dzięki mleku matki - informuje pismo "eLife".
      
            Ciąża kangurów, walabii czy wombatów trwa bardzo krótko – jej czas liczony jest w dniach, a nie tygodniach czy miesiącach. Powstające prymitywne łożysko przypomina wczesne stadium rozwoju łożyska myszy.

W odróżnieniu od młodych ssaków łożyskowych, noworodki torbaczy są maleńkie, niezdolne do egzystencji w otaczającym środowisku. Dlatego trafiają do torby matki, gdzie mają do dyspozycji brodawki sutkowe. W niektórych przypadkach przebywają tam nawet rok.

Przez dziesiątki lat specjalistom wydawało się, że - ze względu na szybkie opuszczenie macicy przez młode - łożysko torbaczy praktycznie nie odgrywa roli w przygotowaniu ich potomstwa do życia.

Teraz naukowcy ze Stanford University oraz University of Melbourne wykazali, że u kangura mniejszego (Macropus eugenii) geny typowe dla łożyska, istotne dla późniejszych faz rozwoju płodu (na przykład czynnik transkrypcyjny GCM1) są aktywowane w gruczołach mlecznych.

Kangury mniejsze rodzą się po ciąży trwającej 26 dni, po czym przebywają w matczynej torbie od 300 do 350 dni. W tym czasie "łożyskowe" geny obecne w gruczołach mlecznych wpływają na ich rozwój – wiele z tych genów ma związek z transportem substancji odżywczych.

Jak wykazały eksperymenty, wprowadzenie nowo narodzonego kangurka do torby samicy, która już karmiła starszego potomka, nieproporcjonalnie przyspiesza rozwój noworodka – głowa staje się większa, futro gęstsze, a całe ciało cięższe niż wynikałoby to wieku zwierzęcia.