epa03265213 Space X CEO and Chief Designer Elon Musk (L) and NASA Administrator Charles Bolden (R) talk to employees at the Space X headquarters, with the Dragon Rider spacecraft  capsule behind them, in Hawthorne, California, USA, 14 June 2012.  In May 2012, Space X Dragon spacecraft brought supplies to the International Space Station making it the first commercial vehicle in history to visit the space station.  The DragonRider is an engineering model of a crew capsule which is expected to deliver astronauts into space in 2015.  EPA/MICHAEL NELSON
Dostawca: PAP/EPA. Archiwum PAP/EPA © 2017 / MICHAEL NELSON
                                        

            Pod koniec 2018 roku prywatna firma kosmiczna SpaceX wyśle w podróż dookoła Księżyca parę kosmicznych turystów - poinformował w poniedziałek na konferencji prasowej założyciel i szef SpaceX Elon Musk.
      
            Musk nie ujawnił ich nazwisk. Powiedział jedynie, że to "nikt z Hollywood". Nie ujawnił także sum, jakie tytułem zaliczek, wpłaciły już te osoby. Jeszcze w tym roku będą musiały przejść intensywne testy i treningi. Szef SpaceX przyznał, że istnieje pewne ryzyko związane z tym lotem. "Robimy wszystko, by je zminimalizować" - zapewnił Musk.

Kapsuła Dragon 2 zostanie wyniesiona przy pomocy rakiety Falcon Heavy z Centrum Kosmicznego imienia Johna F. Kennedy’ego na przylądku Canaveral. Statek kosmiczny zabierze dwóch kosmicznych turystów w pobliże Księżyca, okrąży go i zabierze z powrotem na Ziemię. Cały lot ma trwać około tygodnia.

Będzie to pierwszy lot z kosmicznymi turystami w pobliże Księżyca. Pierwszym w historii kosmicznym turystą był amerykański miliarder Dennis Tito, który w 2001 r. przez ponad tydzień znajdował się na orbicie. Za ten lot zapłacił Rosjanom 20 mln dolarów.