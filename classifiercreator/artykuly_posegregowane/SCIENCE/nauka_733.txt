A picture made available on 18 June 2016 shows shows a whale in the water off Peninsula Valdes, north of Argentine Patagonia, in the province of Chubut, Puerto Madryn, Argentina, 10 June 2016. Whales come to mate off Peninsula Valdes during the onset of winter in the southern hemisphere.  EPA/ALBERTO ORTIZ 
Dostawca: PAP/EPA. PAP/EPA © 2017 / ALBERTO ORTIZ
                                        

            Plezjozaur używał swoich zębów do odcedzania pożywienia z wody, podobnie jak robią to dzisiaj niektóre walenie – informują naukowcy na łamach „Journal of Vertebrate Paleontology”.
      
            Na okaz natrafił w 1984 r. Sankar Chatterjee na wyspie Seymoura w Antarktyce. Zrazu nie był pewien, jak zaklasyfikować niezwykłą czaszkę zwierzęcia. Mimo że plezjozaury, morskie, wymarłe gady, znane były z badań paleontologicznych od XVII w., to jednak ten różnił się od pozostałych.

Na potrzeby odkrycia Chatterjee utworzył nowy gatunek o nazwie Morturneria i umieścił okaz w Museum of Texas Tech University (USA). Po 33 latach naukowcy pod kierunkiem F. Robina O'Keefe z Marshall University (USA) wrócili do Morturnerii i dokonali kolejnych ustaleń, które wzbogacają obraz życia plezjozaurów.

Okazuje się, że Morturneria miała specyficznie ustawione zęby, które najprawdopodobniej służyły jej do odcedzania drobnego pożywienia z morskiej wody. Zęby ustawiały się tak, że tworzyły rodzaj klatki. Zwierzę wpływało w ławice krylu, czyli drobnych skorupiaków i nabierało wody razem z pożywieniem.

Podobnie żerują dzisiaj na krylu walenie fiszbinowce. Jak podkreślają naukowcy, jest to przykład konwergentnej, równoległej ewolucji, polegającej na wytworzeniu podobnego przystosowania u niespokrewnionych zwierząt.