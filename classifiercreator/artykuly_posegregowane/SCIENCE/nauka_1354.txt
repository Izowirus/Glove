epa05422501 A handout picture made available by Solar Impulse 2 shows Solar Impulse2, the solar powered plane, piloted by Swiss pioneer Andre Borschberg, seen during the fly over of the pyramids of Giza, Egypt, 13 July 2016, prior to its landing in Cairo. The 16th leg of the round-the-world-trip from Seville in Spain covered a distance of 3,700km and took almost 49 hours. EPA/JEAN REVILLARD/SOLAR IMPULSE 2 / HANDOUT HANDOUT EDITORIAL USE ONLY/NO SALES Dostawca: PAP/EPA. PAP/EPA © 2016 / JEAN REVILLARD
                                        

            Napędzany energią słoneczną samolot Solar Impulse 2 zakończył w środę rano przedostatni etap podróży dookoła świata lądując w stolicy Egiptu, Kairze. Pilotowana przez Szwajcara Andre Borschberga maszyna wystartowała w poniedziałek rano z Hiszpanii.
      
            "Andre Borschberg wylądował w Kairze po dwóch dniach lotu i przelocie nad piramidami" - napisali organizatorzy lotu na oficjalnej stronie internetowej przedsięwzięcia. 

Podczas przedostatniego etapu podróży Solar Impulse 2 leciał z Hiszpanii, nad Morzem Śródziemnym przez przestrzeń powietrzną Tunezji, Algierii, Malty, Włoch, i Grecji, aby ostatecznie wylądować w Egipcie.
Historyczny lot dookoła świata ma się zakończyć w Abu Zabi w Zjednoczonych Emiratach Arabskich, skąd maszyna wyleciała 9 marca 2015 roku.

Zbudowany w Szwajcarii Solar Impulse 2 wyposażony jest w ponad 17 tys. ogniw fotowoltaicznych. Celem lotu jest promowanie technologii wykorzystujących odnawialne źródła energii. Trasę samolotu podzielono na kilkanaście etapów. Przystanki przeznaczone są na odpoczynek pilotów, przegląd samolotu i kampanię na rzecz czystej energii. Dzięki kamerom zainstalowanym w kabinie oraz na ogonie i pod skrzydłami maszyny internauci mogą na bieżąco śledzić lot.

Solar Impulse 2, zbudowany z włókien węglowych, waży 2,3 tony. Lekka waga sprawia, że jest bardzo narażony na kaprysy pogody i prądy powietrza. Energia z ogniw fotowoltaicznych jest magazynowana w akumulatorach litowo-jonowych, które zasilają cztery silniki elektryczne.

Solar Impulse 2 jest następcą pierwszej tego rodzaju maszyny, Solar Impulse 1, która m.in. odbyła wieloetapowy lot przez USA w roku 2013.