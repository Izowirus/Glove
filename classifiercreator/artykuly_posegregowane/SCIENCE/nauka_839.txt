epa05908767 Planters have been set up on the waterfront as security measures are increased ahead of the Easter celebrations in Naples, southern Italy, 15 April 2017. The concrete planters were mainly installed as obstacles against possible terrorist attacks with vehicles.  EPA/CIRO FUSCO 
Dostawca: PAP/EPA. Archiwum PAP/EPA © 2017 / CIRO FUSCO
                                        

            Nowe techniki badawcze pozwoliły wyjaśnić, dlaczego starożytny rzymski beton przetrwał do czasów współczesnych – informuje pismo „American Mineralogist”.
      
            Współczesny beton z cementu portlandzkiego ulega erozji znacznie szybciej od starorzymskiego – jego trwałość obliczana jest na 100 do 120 lat. Tymczasem zbudowane w czasach rzymskich betonowe nabrzeża czy wzmocnienia chroniące brzeg przed działaniem fal wciąż są w zadziwiająco dobrym stanie - jak na budowle poddane działaniu żywiołu trwającemu dwa tysiące lat. Zostały one wzniesione z betonu, w którego skład wchodzą wapno i popiół wulkaniczny, związane ze skałami.

Wcześniejsze badania wykryły w próbkach starożytnego betonu z falochronów i nabrzeży obecność rzadkiego minerału – tobermorytu – w połączeniu z aluminium (Al-tobermoryt).

Do obecnych badań naukowcy z University of Utah wykorzystali mikroskop elektronowy oraz potężne źródło promieni rentgenowskich. Okazało się, że zawarte w popiele wulkanicznym związki reagując z woda morską wzmocniły beton. Rozpuszczeniu ulegał minerał –phillipsyt, zaś powstawały mocne kryształy Al-tobermorytu. Tworzenie się tobermorytowych wrostków zapobiegało powstawaniu szczelin w betonie.

Zdaniem naukowców odkrycie może doprowadzić do powstania trwalszych i bardziej przyjaznych dla środowiska materiałów budowlanych. Wytwarzanie cementu obecnymi metodami odpowiada za około 5 proc. całej emisji dwutlenku węgla.