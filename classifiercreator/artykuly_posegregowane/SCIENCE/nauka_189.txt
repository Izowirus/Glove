epaselect epa06382445 This image dated 10 December 2017 shows a lizard walking on a clear roof tile at a cottage in the Magaliesburg area near  Johannesburg, South Africa, 11 December 2017. The area is bushveld and is home to hundreds of different reptile, insect and bird species.  EPA/KIM LUDBROOK 
Dostawca: PAP/EPA. Archiwum PAP/EPA © 2018 / KIM LUDBROOK
                                        

            Wystarczył jeden sezon huraganów na Karaibach, żeby doszło do zmian ewolucyjnych u żyjących tam jaszczurek. Mają one statystycznie większe poduszeczki na stopach – informują naukowcy na łamach tygodnika „Nature”.
      
            Sezon huraganów w 2017 r. zapamiętano jako jeden z najgorszych na Wyspach Karaibskich. Szalały wówczas huragany Irma, Harvey i Maria, a prędkość wiatru przekraczała 200 km/h. Na odległych wyspach koralowych Turks i Caicos doszło do poważnych zniszczeń przyrodniczych i w zakresie infrastruktury. Zginęło również wiele jaszczurek spośród zasiedlających wyspy populacji Anolis scriptus.

Gatunek karaibskich jaszczurek, który przetrwał uciążliwy sezon huraganów w 2017 r. na tym obszarze, ma statystycznie większe poduszeczki na stopach. Po raz pierwszy zaobserwowano zmiany ewolucyjne, które dokonały się w ciągu jednego sezonu burz. Badania prowadził zespół pod kierunkiem Colina Donihue z Harvard University (USA).

Zdaniem badaczy, którzy od kilku lat prowadzili na wyspach monitoring jaszczurek, huragany zadziałały na zasadzie selekcji naturalnej. Zginęły te jaszczurki, które były gorzej przystosowane pod względem anatomicznym do ekstremalnych warunków. Przetrwały zaś te, które miały nieco dłuższe nogi, lżejsze ciała i większe podeszwy na nogach.

Zmiany zaobserwowano w wyniku badań statystycznych. Zmieniła się średnia statystyczna proporcji ciała w porównaniu z całą populacją. Naukowcy są jednak świadomi, że potrzeba dalszych badań w celu uzupełnienia luk w całym obrazie.

Więcej: https://source.wustl.edu/2018/07/leggy-lizards-dont-survive-the-storm/