Warszawa, 04.05.2016. Uczniowie XXIV Liceum Ogólnokształcącego im. Cypriana Norwida w Warszawie przed rozpoczęciem egzaminu maturalnego, 4 bm. Ponad 280 tys. tegorocznych absolwentów liceów ogólnokształcących i techników przystąpiło w środę po godz. 9 do obowiązkowego pisemnego egzaminu z języka polskiego na poziomie podstawowym. (zuz) PAP/Bartłomiej Zborowski Archiwum PAP © 2016 / Bartłomiej Zborowski
                                        

            Świadectwo dojrzałości uzyskało 79,5 proc. tegorocznych absolwentów szkół ponadgimnazjalnych; 15 proc. abiturientów, którzy nie zdali jednego przedmiotu, ma prawo do poprawki w sierpniu; pozostali (5,5 proc.) dopiero za rok - to wstępne wyniki tegorocznego egzaminu maturalnego.
      
            Wyniki majowych egzaminów przedstawił we wtorek na konferencji prasowej w Warszawie dyrektor Centralnej Komisji Egzaminacyjnej Marcin Smolik. Zaznaczył, że nie obejmują one wyników maturzystów, którzy zdawali egzaminy w dodatkowej sesji w czerwcu.

We wtorek swoje indywidualne wyniki poznają też sami abiturienci - tego dnia otrzymają świadectwa maturalne.

Wśród tegorocznych absolwentów z liceów maturę zdało 85,2 proc., a prawo do poprawki w sierpniu ma 10,8 proc. Wśród tegorocznych absolwentów z techników zdało 68,4 proc., prawo do poprawki ma 23,2 proc.

W opinii dyrektora CKE odsetek maturzystów, którzy nie zdali egzaminów z polskiego, matematyki i języka obcego nie odbiega od tego, jaki był w ubiegłych latach.

W liceach egzamin pisemny z języka polskiego zdało 98 proc. maturzystów (średni wynik na obowiązkowym poziomie podstawowym to 62 proc. punktów, na rozszerzonym wybieranym tylko przez chętnych też 62 proc.), z matematyki - 87 proc. (średni wynik na obowiązkowym poziomie podstawowym to 61 proc., na rozszerzonym wybieranym tylko przez chętnych 40 proc.), a z najczęściej wybieranego języka obcego, czyli angielskiego - 97 proc (średni wynik na obowiązkowym poziomie podstawowym to 77 proc., na rozszerzonym wybieranym tylko przez chętnych 61 proc.).

W technikach egzamin pisemny z języka polskiego zdało 97 proc. maturzystów

Jeśli chodzi o inne języki obce w liceach maturę w francuskiego zdało 99 proc. abiturientów, z hiszpańskiego – 98 proc., niemieckiego – 99 proc., rosyjskiego – 96 proc., włoskiego – 98 proc.

Średni wynik z francuskiego na poziomie podstawowym obowiązkowym to 80 proc., rozszerzonym, czyli dla chętnych – 66 proc., z hiszpańskiego: podstawowy 82 proc., rozszerzony – 59 proc., niemiecki: podstawowy – 77 proc., rozszerzony – 60 proc., rosyjski: podstawowy – 68 proc., rozszerzony – 63 proc., włoski: podstawowy – 81 proc., rozszerzony – 67 proc.

W technikach egzamin pisemny z języka polskiego zdało 97 proc. maturzystów (średni wynik na obowiązkowym poziomie podstawowym to 53 proc., na rozszerzonym wybieranym tylko przez chętnych 49 proc.), z matematyki - 75 proc. (średni wynik na obowiązkowym poziomie podstawowym to 46 proc., na rozszerzonym wybieranym tylko przez chętnych 13 proc.), a z najczęściej wybieranego języka obcego, czyli angielskiego - 91 proc. (średni wynik na obowiązkowym poziomie podstawowym to 61 proc., na rozszerzonym wybieranym tylko przez chętnych 39 proc.).

Jeśli chodzi o inne języki obce w technikach maturę w francuskiego zdało 83 proc., hiszpańskiego – 100 proc. niemieckiego – 98 proc., rosyjskiego – 93 proc., włoskiego – 100 proc.

Średni wynik z francuskiego na poziomie podstawowym obowiązkowym to 50 proc., rozszerzonym, czyli dla chętnych – 39 proc., z hiszpańskiego: podstawowy 73 proc., rozszerzony – 54 proc., niemiecki: podstawowy – 63 proc., rozszerzony – 38 proc., rosyjski: podstawowy – 54 proc., rozszerzony – 39 proc., włoski: podstawowy – 82 proc., rozszerzony – 67 proc.

Do egzaminu maturalnego przystąpiło w maju tego roku 258 tys. tegorocznych absolwentów

W przypadku języków narodowych zdawanych przez maturzystów ze szkół dla mniejszości narodowych zdawalność z litewskiego i ukraińskiego wyniosła 100 proc., w przypadku języka białoruskiego – 99 proc.

Do egzaminu maturalnego przystąpiło w maju tego roku 258 tys. tegorocznych absolwentów (170 tys. absolwentów liceów, 88 tys. absolwentów techników).

Obowiązkowo zdawali pięć egzaminów: trzy pisemne - z języka polskiego, matematyki i języka obcego nowożytnego (obligatoryjne są na poziomie podstawowym) oraz dwa ustnie - z polskiego i języka obcego. Obowiązkowy był też jeden pisemny egzamin z przedmiotu do wyboru (zdawane są one tylko na jednym rozszerzonym poziomie); chętni mogli przystąpić jeszcze do pięciu takich egzaminów.

Średni wynik abiturientów z liceów z egzaminu z biologii to 40 proc. możliwych do uzyskania punktów, z chemii – 41 proc., filozofii – 55 proc., fizyki – 47 proc., geografii – 44 proc., historii – 45 proc., historii muzyki – 55 proc., historii sztuki – 48 proc., informatyki – 51 proc., języka kaszubskiego – 57 proc., języka łacińskiego i kultury antycznej – 51 proc., języka łemkowskiego – 95 proc. (zdawała go jedna osoba w całym kraju), z wiedzy o społeczeństwie – 30 proc.

Smolik: "Widzimy w wynikach, zwłaszcza zdających w technikach, że egzamin z przedmiotów dodatkowych poszedł średnio"

Średni wynik abiturientów z techników z egzaminu z biologii to 15 proc. możliwych do uzyskania punktów, z chemii – 13 proc., filozofii – 27 proc., fizyki – 24 proc., geografii – 32 proc., historii – 26 proc., historii muzyki – 21 proc., historii sztuki –30 proc., informatyki – 28 proc., języka kaszubskiego – 52 proc., języka łacińskiego i kultury antycznej – 16 proc., z wiedzy o społeczeństwie – 16 proc.

"Widzimy w wynikach, zwłaszcza zdających w technikach, że egzamin z przedmiotów dodatkowych poszedł średnio" – ocenił Smolik. Wyjaśniał, że w grupie osób, które uzyskały niski wynik są ci absolwenci, którzy musieli do niego przystąpić, ale nie planują podjęcia studiów.

Aby zdać maturę trzeba uzyskać co najmniej 30 proc. punktów z przedmiotów obowiązkowych; w przypadku przedmiotów do wyboru nie ma progu zaliczeniowego.

Maturzysta, który nie zdał jednego obowiązkowego egzaminu ma prawo do poprawki w sierpniu. Wyniki uzyskane na maturze są podstawą przy rekrutacji na studia.

Tegoroczni absolwenci z liceów są drugim rocznikiem, który zdawał maturę w obecnie obowiązującej formule, absolwenci z techników pierwszym. W ubiegłym roku, w czerwcu CKE podała, ze maturę zdało 74 proc. maturzystów. Prawo do egzaminu poprawkowego w sierpniu miało wówczas 19 proc. Ostatecznie świadectwa maturalne otrzymało w ubiegłym roku 82 proc. abiturientów.