The reconstruction of a Neanderthal woman (R) and man (L) at the Neanderthal Museum of Mettmann, Germany, 20 March 2009. As spring is here, the Neanderthal man gets the company of a woman - red-haired and in her twenties - who wears her most beautiful summer dress. For the time being, the exact reconstruction of a Neanderthal woman will join the conspecific man in the museum.  EPA/FEDERICO GAMBARINI
Dostawca: PAP/EPA. PAP/EPA © 2016 / FEDERICO GAMBARINI
                                        

            Neandertalczycy, wymarli krewniacy człowieka, regularnie zjadali pokarm roślinny – informują naukowcy na stronie Uniwersytetu w Leiden (Holandia).
      
            Naukowcy mieli świadomość, że rośliny stanowiły istotny składnik diety neandertalczyków z basenu Morza Śródziemnego sprzed 180 - 30 tys. lat. Okazało się jednak, że dużo pokarmu roślinnego spożywała również populacja neandertalska zamieszkująca chłodne eurazjatyckie stepy porośnięte tundrą – dowodzi archeolog, Robert Power z Uniwersytetu w Leiden.

W okresie ochłodzenia, które przypadało na plejstocen, od Europy Środkowej po wschodnią Azję dominował step porośnięty tundrą, pozbawiony niemal drzew. Uważano dotąd, że neandertalczycy z tych obszarów żywili się głównie mięsem dużych dzikich zwierząt. Tego rodzaju ograniczona dieta miała sprawić, że mało elastycznie reagowali na zmiany środowiska, co w rezultacie mogło doprowadzić do ich wyginięcia.

W swoich badaniach Power doszedł jednak do odmiennych ustaleń. Naukowiec wyciągnął swoje wnioski na podstawie analizy składu chemicznego płytki nazębnej pochodzącej od neandertalczyków. Jego zdaniem populacja stepowa musiała mieć na stałe w swojej diecie pokarm roślinny, nawet w zimnym i suchym środowisku.

"Step mamuci jest środowiskiem, którego w rzeczywistości nie rozumiemy, ponieważ już nie istnieje ze względu na zmianę klimatu i wyginięcie megafauny. Całkiem możliwe, że te dawne obszary trawiaste były dla neandertalczyków znacznie bardziej użyteczne, niż sądziliśmy" - wyjaśnia archeolog.

Za pomocą badań mikroskopowych Power analizował roślinne mikrocząsteczki z sześciu stanowisk archeologicznych, w tym z Chorwacji, Włoch i Rosji. W sumie badał 48 zębów. We wszystkich przypadkach ustalił, że neandertalczycy regularnie jedli pokarm roślinny.