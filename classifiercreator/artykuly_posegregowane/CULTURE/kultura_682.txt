Kraków, 30.04.2009.  Wystawę ponad stu portretów i autoportretów S. I. Witkiewicza  "Witkacy. Psychoholizm", otwarto w Galerii Sztuki Współczesnej Bunkier Sztuki w Krakowie, 30 bm. (jb/cat)
PAP/Jacek Bednarczyk Archiwum PAP © 2017 / Jacek Bednarczyk
                                        


      
            Wszyscy miłośnicy twórczości Stanisława Ignacego Witkiewicza - Witkacego znają z różnych albumów to jego zdjęcie: artysta stoi w koszuli naciągniętej na głowę, z upiorną miną i rozpostartymi rękami. Ta fotografia autorstwa Józefa Głogowskiego, pochodząca z lat 30. Na aukcję trafia z kolekcji prywatnej i będzie licytowana w Warszawie podczas aukcji DESA Unicum 14 listopada. Szacuje się, że ten fotograficzny portret może osiągnąć nawet cenę 80-120 tys. złotych.

Na tej samej aukcji znajdą się również dwa fotograficzne autoportrety Witkacego: "Autoportret z papierosem", lata 30. XX w. oraz Autoportret z cyklu "Miny", lata 30. XX w., przedstawiający artystę w kaszkiecie, robiącego wyrazistą minę.

Na tej samej licytacji pod młotek pójdą fotografie polskich twórców awangardowych, w tym: „Gestykulacje - Systemy” Zbigniewa Dłubaka, heliografia Zdzisława Beksińskiego, abstrakcyjne fotografie Marka Piaseckiego i Bronisława Schlabsa, czy jedna z konceptualnych prac Eustachego Kossakowskiego „Światło w korytarzu / Lumiere dans le couloir” z 1980 roku. Będą też dwie fotografie Teresy Murak, zatytułowane "przyjście zieleni". Na drugiej tego dnia aukcji Tradycjonalizm, Piktorializm, Reportaż znajdą się prace Zofii Rydet ze słynnego cyklu „Zapis socjologiczny”.