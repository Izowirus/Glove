epa04410292 (FILE) The file picture dated 20 August 2009 shows Canadian singer and author Leonard Cohen performing on stage in the arena in Nimes, France. Cohen will celebrate his 80th birthday on 21 September 2014.  EPA/YOAN VALAT 
Dostawca: PAP/EPA. PAP/EPA © 2016 / YOAN VALAT
                                        

            Sting, Elvis Costello i Lana Del Rey znajdują się na czele kilkudziesięciu gwiazd, które swoim występem upamiętnią pierwszą rocznicę śmierci kanadyjskiego pieśniarza i autora tekstów Leonarda Cohena.
      
            Jak poinformowała AP rodzina Cohena, koncert pt. "Tower of Song: A Memorial Tribute to Leonard Cohen" odbędzie się w poniedziałek, 6 listopada br. w Montrealu, rodzinnym mieście muzyka.

Syn Cohena Adam w wydanym oświadczeniu wyjaśnił, że "traktuje organizację tego koncertu jako spełnienie jego obowiązków synowskich". "Zbieramy się w Montrealu, by dzwonić dzwonkami, które wciąż mogą dźwięczeć" - napisał.

Obok Elvisa Costello, Lany Del Rey i Adama Cohena udział w koncercie zapowiedzieli m.in. Feist, Philip Glass, k.d. lang i Sting.

Leonard Norman Cohen - ur. 21 września 1934 r. w Montrealu - był kanadyjskim poetą, pisarzem i piosenkarzem, tworzącym piosenki autorskie w gatunku folk rock. Był autorem przebojów tłumaczonych na wiele języków, takich jak: "Hallelujah", "Dance Me to the End of Love", "I’m Your Man" czy "Everybody Knows". W Polsce największą popularność zdobyły przekłady i wykonania Macieja Zembatego. Pieśniarz zmarł 7 listopada 2016 r. w Los Angeles w wieku 82 lat. Został pochowany w Montrealu.