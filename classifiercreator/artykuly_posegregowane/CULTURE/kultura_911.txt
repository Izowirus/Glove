Kielce, 29.09.2003 r. W Kielcach odbył się dwudniowy festiwal jazzowy  "Memorial to Miles, czyli muzyczne listy do Davisa".
Wystąpił Hiram Bullock, który występował i nagrywał z Milesem, Steve Logan oraz Krzysztof Zawadzki  .
PAP/Piotr Polak
pp/bp Archiwum PAP © 2017 / PIOTR POLAK
                                        

            Muszla koncertowa w Sopocie stanie się na jeden dzień miejscem wielkiego jazzowego spotkania. W najbliższy piątek rozpoczyna się II edycja festiwalu Jazz Wolności powered by Lotos.
      
            Promować jazz - takie hasło przyświeca organizatorom wydarzenia. Na scenie wystąpią doskonale znani publiczności Tomasz Chyła Quintet, Aga Derlak Trio, Kamil Piotrowicz Sextet, Zagórski/Kądziela Collaboration, Artur Dutkiewicz i Walk Away.

„Powodzenie pierwszej edycji festiwalu przekonało nas, że Polacy lubią jazz. Okazuje się, że stajemy się coraz bardziej skorzy do chwalenia się mniej popularnymi gatunkami muzyki. W tym roku liczymy, że zaproszeni wykonawcy całkowicie oczarują publiczność” – opowiada o kulisach organizacji Justyna Wojtalik, dyrektor biura prasowego Festiwalu Jazz Wolności.

Niekoronowaną gwiazdą sopockiej sceny będzie formacja Walk Away. Muzycy odnowili klimatyczne granie sprzed lat i spotykają się ponownie po to, by uświetnić Festiwal Jazz Wolności 2017.

„Jako producenci i realizatorzy festiwalu ogromnie liczymy na show w wykonaniu Aga Derlak Trio. Artyści z pewnością nie zawiodą, bo patrząc na odzew w mediach społecznościowych, fani trio spodziewają się koncertu najwyższych lotów” – dodaje Wojtalik.