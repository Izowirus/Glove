Album "Your Turn to Remember: The Definitive Anthology 1970 – 1990" to  zbiór największych przebojów jednej z legend rocka brytyjskiej grupy Uriah Heep. Premiera - 16 września.
      
            W serii zremasterowanych albumów ukazuje się wybór z dorobku jednej z wielkich legend hard rocka, grupy Uriah Heep. Kompilacja zawiera najsłynniejsze nagrania, jakie londyńska formacja dokonała w latach 1970-1990. Proces remasteringu nadzorował osobiście lider formacji po dziś dzień, gitarzysta Mick Box.

Takie przeboje jak "Gypsy", "Lady In Black", "July Morning", "Look At Yourself", "Easy Livin'" pamiętają wszyscy fani zespołu.

Grupa Uriah Heep utworzona została w 1969 roku. Najbardziej rozpoznawalnym muzykiem zespołu był David Byron, wokalista znany ze scenicznej charyzmy oraz rzadko spotykanej skali głosu. Za szczytowe osiągnięcie zespołu uważa się album "Look at Yourself", którego wydanie stało się właściwym początkiem sławy grupy. Od czasu tragicznej śmierci Byrona, popularność formacji malała. Dziś wokalistą jest Bernie Shaw.

Nazwa zespołu to imię i nazwisko czarnej postaci z powieści Karola Dickensa zatytułowanej "David Copperfield" - Uriasz Heep.