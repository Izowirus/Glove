"Blue &amp; Lonesome", to pierwszy od 11 lat studyjny album supergrupy The Rolling Stones. W ciągu trzech dni muzycy nagrali 12 bluesowych klasyków. Premiera - w piątek.
      
            Album promuje singiel "Hate To See You Go". Wideo powstało w kilku miastach m. in. w Nowym Jorku i Chicago.

"Blue & Lonesome" to zestaw coverów bluesowych klasyków, z repertuaru takich twórców jak Howlin' Wolf czy Jimmy Reed. Materiał powstawał w British Grove Studios w Londynie. Podczas nagrań zespół wspomogli Darryl Jones (bas), Chuck Leavell (klawisze) i Matt Clifford klawisze). W dwóch numerach pojawia się również Eric Clapton.

Ostatni studyjny album "A Bigger Bang" zespół wydał w 2005 roku.