Wrocław, 06.09.2009.
Koncert poświecony Andrzejowi Markowskiemu, inicjatorowi i twórcy "Wratislavii Cantans" zainaugurował 5 bm. 44 Międzynarodowy Festiwal "Wratislavia Cantans" 
II Symfonię c-moll "Zmartwychwstanie" Gustawa Mahlera wykonali: Iwona Sobotka - sopran, Dubravka Musović - alt,
Orkiestra Symfoniczna Filharmonii Wrocławskiej, Chór tejże Filharmonii oraz Chór Opery i Filharmonii Podlaskiej w Białymstoku.
Koncert poprowadził Jacek Kasprzyk. (ah/cat)
PAP/Adam Hawałej PAP © 2017 / Adam Hawałej
                                        

            Dzieła Monteverdiego, Telemanna, Mozarta czy Moniuszki, znalazły się w programie 52. edycji Międzynarodowego Festiwalu Wratislavia Cantans, który w dniach 7-17 września 2017 r. odbędzie się we Wrocławiu i innych miastach Dolnego Śląska.
      
            Wratislavia Cantans to największy i najbardziej prestiżowy festiwalu muzyki poważnej na Dolnym Śląsku. Jego organizatorem jest Narodowe Forum Muzyki. W środę dyrektor Narodowego Forum Muzyki Andrzej Kosendiak zaprezentował program tegorocznej edycji festiwalu.

W tym roku imprezie towarzyszy hasło „Recitar Cantando”. „To nawiązanie do początku opery jako gatunku muzycznego, a szerzej rzecz biorąc do renesansowego przełomu w muzyce, którego kontynuatorem był geniusz Claudio Monteverdi” - powiedział PAP Kosendiak.

Twórczość Monteverdiego zdominuje program tegocznego festiwalu. „Na otwarcie zaproponujemy melomanom operę Monteverdiego +Il Ritorno d’Ulisse in Patria+” - powiedział Kosendiak. Dodał, że tegoroczna Wratislavia zakończy się również operą. Będzie to „Łaskawość Tytusa” Mozarta.

Dyrektor przypomniał, że w tamtym czasie obok opery narodził się również inny gatunek muzyczny – oratorium. „Tego gatunku również, choćby za sprawą twórczości Georga Philippa Telemanna, nie zabraknie w programie tegorocznego festiwalu” - mówił Kosendiak.

Szef Narodowego Forum Muzyki zwrócił także uwagę na „Widma” Stanisława Moniuszki, które zostaną wykonane podczas festiwalu „To nietypowe widowisko sceniczne, bardzo ciekawe połączenie teatru, scen z Mickiewiczowskich +Dziadów+ i muzyki” - mówił.

Scenerią koncertów festiwalowych będą sale koncertowe Narodowego Forum Muzyki oraz wnętrza wrocławskich świątyń. Podobnie jak w latach ubiegłych część koncertów odbędzie się również w innych miastach Dolnego Śląska.