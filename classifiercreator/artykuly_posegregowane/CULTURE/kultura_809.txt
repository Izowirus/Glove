French industrialist and patron Pierre Berge, longtime partner of late French fashion desinger Yves Saint Laurent, attends the last day of the second auction of the Yves Saint Laurent and Pierre Berge Collection, in Paris, France, 20 November 2009.  EPA/YOAN VALAT 
                                        

            Pierre Berge, biznesmen i mecenas sztuki, a także były wieloletni partner słynnego, nieżyjącego już francuskiego kreatora mody Yves Saint Laurenta, zmarł w piątek na południu Francji - podała Fundacja Berge-Saint Laurent. Miał 86 lat.
      
            Berge zmarł "po długiej chorobie" w swoim domu w Saint-Remy-de-Provence - sprecyzowała jego fundacja.

Berge przez 40 lat był współzałożycielem i właścicielem domu mody Yves Saint Laurent, prezesem rady nadzorczej grupy medialnej Group Le Monde, a także gorliwym zwolennikiem byłego socjalistycznego prezydenta Francois Mitterranda.

Berge cierpiał na miopatię, chorobę nerwowo-mięśniową.

Publicznie znany był też ze swojej walki o prawa homoseksualistów.

Były minister kultury Jack Lang, składając mu hołd powiedział: "Wspaniały szef, filantrop, nienasycony esteta, wielki przedsiębiorca, człowiek kultury i wielkich pasji. Pierre Berge był tym wszystkim na raz, a nawet więcej; jego humanizm, powodował, że losy ludzi przedkładał nad inne wartości".

Berge do Paryża przybył w wieku 18 lat. W 1958 roku poznał Saint Laurenta, następcę Christiana Diora. To spotkanie zmieni życie dwóch mężczyzn na zawsze. Berge pomaga Saint Laurentowi założyć własny dom mody. Dzięki olbrzymiemu sukcesowi obaj stają się znani na całym świecie.

Ale biznesman Berge był przede wszystkim wielkim miłośnikiem sztuki, kochał teatr i operę. W 1977 r. kupił paryski Teatre de l'Athenee, którym kierował do roku 1982. Następnie na przełomie lat 80. i 90. kierował Operą Paryską. Sfinansował też remont domu Emila Zoli w Medan, pod Paryżem.

Berge wyróżniał się również zaangażowaniem na lewej stronie sceny politycznej. Prezydenta Mitterrand poznał w 1984 roku, podziwiając jego karierę i osobowość. Aktywnie wspierał go w 1988 roku, a następnie został prezesem Przyjaciół Instytutu Francois Mitterranda. W 1995 roku popierał centroprawicowego Jacques'a Chiraca w wyborach prezydenckich, zaś w 2007 roku w wyścigu do Pałacu Elizejskiego aktywnie wspierał kandydatkę Partii Socjalistycznej Segolene Royal. W ostatnich wyborach opowiedział się po stronie Emmanuela Macrona.

Jego stowarzyszenie Against AIDS, które założył wraz z francuska piosenkarka i aktorką rewiową Line Renaud, stało się jednym z najbardziej aktywnych w Europie w walce z tą chorobą.

Przez całe życie Pierre Berge inwestował w prasę i media. Założył firmę Courrier International i Globe, był akcjonariuszem Pink TV. W 2010 roku został jednym z udziałowców grupy Le Monde, w której przewodniczył radzie nadzorczej. Od 2014 roku kierował tygodnikiem "L’Obs".

W marcu 2017 r. Berge ożenił się z pejzażystą amerykańskim, 58-letnim Madison Cox, wiceprezes Fundacji Berge-Saint Laurent.

W październiku br. miał zainaugurować muzeum Yves Saint Laurenta w Paryżu na Avenue Marceau, a także miejsce poświęcone modzie w Marakeszu. W listopadzie skończyłby 87 lat.

Z Paryża Joanna Gołębiowska