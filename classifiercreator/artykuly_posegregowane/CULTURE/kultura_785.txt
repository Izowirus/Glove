epa04287088 US singer Lana Del Rey performs at the Glastonbury Festival of Contemporary Performing Arts 2014, held at Worthy Farm, near Pilton, Somerset, Britain, 28 June 2014. The outdoor festival runs from 26 to 30 June.  EPA/WILL OLIVER 
Dostawca: PAP/EPA. Archiwum PAP/EPA © 2016 / WILL OLIVER
                                        

            Elvis Costello, Lana Del Rey i Sting znajdą się w gronie kilkudziesięciu artystów, którzy złożą hołd zmarłemu pieśniarzowi Leonardowi Cohenowi. Specjalny koncert odbędzie się 6 listopada w Montrealu, rodzinnym mieście pieśniarza.
      
            "Mój ojciec zostawił mi listę instrukcji przed śmiercią" - powiedział Adam Cohen, syn kanadyjskiego pieśniarza. Leonard Cohen zmarł 7 listopada 2016 roku w Los Angeles. Koncert ma się odbyć w rocznicę jego śmierci.

Poza ostatnimi życzeniami dotyczącymi pochówku ze jego rodzicami na cmentarzu żydowskim w Montrealu, Leonard Cohen przekazał też swojemu synowi pragnienie: "Jeśli chcesz przygotować wydarzenie publiczne, zrób to w Montrealu".

W opublikowanym programie koncertu znajdą się również: kompozytor Philip Glass, Wesley Schultz i Jeremiah Fraites z folkowego zespołu The Lumineers oraz kanadyjski pieśniarz Patrick Watson z Montrealu.

Planowany koncert ma zainaugurować tydzień upamiętniający artystę, z wystawą w Muzeum Sztuki Współczesnej, która następnie wyruszy świat, inauguracją dwóch ogromnych murali z wizerunkiem artysty, wieczorów poetyckich oraz wirtualnych pokazów w całym mieście.

Zgodnie z zapowiedzią, powstanie również film dokumentalny podczas koncertu, który będzie później miał ogólnoświatową transmisję w 2018 roku.

Niektóre osobistości już zapowiedziały swa obecność na koncercie, wśród nich jest premier Kanady Justin Trudeau, który ocenił, że "Leonard Cohen dziś pozostaje tak samo ważny, jak to miało miejsce w 1960 roku".