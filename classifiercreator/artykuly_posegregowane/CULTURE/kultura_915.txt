Visitors view Buddhist sculptures at the newly opened National Museum of China in Beijing, China, 31 May 2011. The museum with a floor space of 191,900 square meters claims to be the world's largest. An expansion of the former National Museum of History site on the west side of Tiananmen Square, the new museum was opened in March 2011 at first only to groups but since to the general public with many tickets issued free. It aims to showcase Chinese art, host exhibitions from home and abroad as well as continue its former propaganda role in promoting patriotic education.  EPA/ADRIAN BRADSHAW
Dostawca: PAP/EPA. PAP/EPA © 2017 / ADRIAN BRADSHAW
                                        

            W 2016 roku najpopularniejszym muzeum świata pod względem liczby zwiedzających zostało Chińskie Muzeum Narodowe w Pekinie – informuje serwis internetowy Instytutu Archeologii Chińskiej Akademii Nauk Społecznych.
      
            W rankingu najczęściej odwiedzanych muzeów, parków rozrywki i parków wodnych na świecie w 2016 roku zwyciężyło Chińskie Muzeum Narodowe w Pekinie. Zwiedziło je prawie 7,6 miliona osób.

Na drugim miejscu znalazło się Narodowe Muzeum Lotnictwa i Przestrzeni Kosmicznej w Waszyngtonie z liczbą 7,5 miliona zwiedzających, a trzecie miejsce zajął paryski Luwr.

W zestawieniu z 2015 roku zwycięzcą był Luwr, a Chińskie Muzeum Narodowe zajęło drugie miejsce.

Według ekspertów przygotowujących zestawienie, muzea znajdujące się na szczycie listy spełniają trzy niezbędne warunki: znajdują się w krajach o dużej liczbie ludności, oferują chociaż częściowo wstęp bezpłatny oraz są położone w miastach będących wielkimi ośrodkami turystycznymi.

Chińskie władze zmierzają do stopniowego objęcia wszystkich państwowych muzeów zasadą bezpłatnego wstępu, czego spodziewanym skutkiem jest dalszy wzrost liczby zwiedzających.

Coroczny raport „Indeks Muzeów i Parków Rozrywki: Globalny Raport Frekwencji” z danymi za 2016 rok został opracowany przez Themed Entertainment Association (TEA) oraz amerykańską firmę technologiczną AECOM.