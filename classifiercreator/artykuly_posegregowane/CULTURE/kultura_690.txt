epa04979375 A picture made available on 16 October 2015 shows British composer Andrew Lloyd Webber backstage after the musical 'Liebe stirbt nie - Phantom II' (Love Never Dies - Phantom II) at the Stage Operettenhaus in Hamburg, Germany, 15 October 2015. The sequel of 'Phantom of the Opera' had its German premiere on 15 October.  EPA/CHRISTIAN CHARISIUS 
Dostawca: PAP/EPA. Archiwum PAP/EPA © 2017 / CHRISTIAN CHARISIUS
                                        

            Sławny brytyjski kompozytor Andrew Lloyd Webber, twórca takich scenicznych hitów jak "Upiór w operze", "Evita" i "Koty", zamierza 6 marca 2018 r. opublikować swoją autobiografię pt. "Unmasked".
      
            "Będzie to pierwsza książka napisana przez niego" - podała w poniedziałek AP.

Jak informuje AP, Andrew Lloyd Webber chce opublikować swoją autobiografię pt. "Unmasked" 6 marca 2018 r., uprzedzając 70. rocznicę swoich urodzin, które przypadają na 22 marca.

W książce, która ma ukazać się w wydawnictwie HarperCollins, mają znaleźć się opisy "jego osiągnięć, zwrotów losu, okoliczności, które przynosiły mu zarówno sukcesy, jak i rozczarowania". Publikacja ma zawierać również analizy jego przedstawień i muzyki, komentarze na ich temat, oraz opowieści o znanych postaciach ze świata muzyki i teatru, takich jak Elaine Paige, Sarah Brightman, David Frost, Judi Dench, Richard Branson, A.R. Rahman, Mandy Patinkin, Richard Rodgers, Norman Jewison, Milos Forman, Placido Domingo, Barbra Streisand, Michael Crawford, Gillian Lynne i Betty Buckley.

W wydanym oświadczeniu Webber napisał, że "od dawna opierał się chęci napisania własnej historii, ale ostatecznie uległ presji ze strony rodziny i przyjaciół".

Andrew Lloyd Webber (ur. 22 marca 1948 r. w Londynie) należy do najbardziej popularnych kompozytorów w historii teatru muzycznego na świecie. Skomponował i napisał utwory do blisko 20 musicali. W ubiegłym sezonie na Broadwayu równolegle grano cztery jego musicale: "Bulwar Zachodzącego Słońca", "School of Rock", "Koty" i "Upiora w operze". Inne skomponowane przez niego musicale to, m.in. "Aspects of Love", "Józef i cudowny płaszcz snów w technikolorze", "Jesus Christ Superstar" oraz "Love Never Dies".

Siedmiokrotnie zdobywał nagrody Tony i Oliviera. Jest laureatem Złotego Globu oraz nagrody im. Richarda Rodgersa "za doskonałość w teatrze muzycznym". Trzykrotnie otrzymał nagrodę Grammy. W 1997 r. Webber uhonorowany został Oscarem za najlepszą piosenkę do filmu "Evita".