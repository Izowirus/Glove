epa05883722 (FILE) - US artist James Rosenquist stands in front of his art work 'Brazil' at the art museum in Wolfsburg, Germany, 17 February 2005 (reissued 02 April 2017). US artist James Rosenquist, one of the prominent figures from the 1960s pop art movement and the creator of the F-111 room-scale painting, died at the age of 83 in New York City, USA on 31 March 2017.  EPA/WOLFGANG WEIHS  GERMANY OUT 
Dostawca: PAP/EPA. PAP/EPA © 2017 / WOLFGANG WEIHS
                                        

            James Rosenquist, pionier i czołowa postać pop artu lat 60. XX wieku, zmarł w piątek w Nowym Jorku - poinformował dziennik "New York Times". Artysta miał 83 lata.
      
            Znany ze swoich wielkoformatowych prac Rosenquist pomógł zdefiniować gatunek eksplodujących kolorem ekspozycji zwykłych przedmiotów, którego mistrzami byli tacy artyści jak Andy Warhol czy Roy Lichtenstein.

Rosenquist zaczynał od malowania billboardów, co stało się trampoliną dla prezentacji obrazów, natchnienie dla których czerpał z różnych źródeł, w tym reklam drukowanych i czasopism - poinformowało jego studio artystyczne.

Miał wystawy w najbardziej uznanych muzeach świata, w tym w nowojorskim Muzeum Sztuki Nowoczesnej (MoMA) oraz Guggenheim Museum Bilbao w Hiszpanii.

"Malarstwo jest chyba znacznie bardziej ekscytujące niż reklamy" - powiedział kiedyś Rosenquist, cytowany przez MoMA. "Więc dlaczego nie robić tego z taką mocą i entuzjazmem, z takim wpływem" - pytał.

Jedno z jego najsłynniejszych dzieł to "F-111", obraz o rozmiarach billboardu namalowany w latach 1964-1965, podczas trwającej wojny w Wietnamie. Obraz ten łączy w sobie kilka motywów, w tym amerykański samolot, bombardowanie oraz przedstawienie amerykańskiego dobrobytu przez uśmiechniętą dziewczynkę w blond włosach siedzącą pod suszarką fryzjerską przypominającą pocisk - informuje MoMA.

Jego słynny obraz z 1962 roku przedstawiający Marilyn Monroe, został namalowany krótko po śmierci gwiazdy; przedstawia podzielone i poodwracane fragmenty wizerunku Marilyn oraz część nazwy firmy Coca-Cola.