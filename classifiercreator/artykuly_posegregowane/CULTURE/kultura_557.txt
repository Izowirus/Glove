epa02463694 Brazilian cellist Antonio Meneses poses as he is interviewed in Madrid, Spain, 23 November 2010. Meneses is on a tour with Sao Paulo State Symphony Orchestra that ends in Spain with two concerts conducted by French Yan Pascal Tortelier. Their first concert is held in Madrid on 23 November 2010 and the second in Murcia on 24 November where Meneses will interpret Shostakovich's Cello Concerto No. 1.  EPA/JAVIER LIZON
Dostawca: PAP/EPA. Archiwum PAP/EPA © 2018 / JAVIER LIZON
                                        

            Lutosławski, Haydn, Popper w programie Koncertu Inauguracyjnego XI Międzynarodowego Konkursu Wiolonczelowego im. Witolda Lutosławskiego, który odbędzie się 29 stycznia w Filharmonii Narodowej.
      
            Podczas inauguracji Konkursu w Sali Koncertowej Filharmonii Narodowej wystąpią wiolonczeliści: Antonio Meneses ze Szwajcarii, juror tegorocznego Konkursu; Japończyk Kenji Nakagi, również juror, oraz Polka Zuzanna Sosnowska. AUKSO Orkiestrę Kameralną Miasta Tychy poprowadzi Marek Moś.

W programie Koncertu znalazła się m.in. Mała suita na orkiestrę kameralną Witolda Lutosławskiego. W 1950 r. Polskie Radio zamówiło u Lutosławskiego utwór o charakterze na poły rozrywkowym, oparty na polskim folklorze. Kompozytor sięgnął wówczas po tradycyjne melodie z miejscowości Machów w Rzeszowskiem i na ich materiale osnuł Małą suitę. „Lutosławski to wielki jubiler i cyzelator – mistrz chłodny, ale niezawodny. (...) Mała suita tegoż autora to arcydzieło folklorystycznej stylizacji, cieszące się zasłużonym uznaniem i popularnością” - pisał o tej kompozycji Stefan Kisielewski. Suita Lutosławskiego została przez krytykę przyjęta bardzo ciepło, a utwór zyskał wielką popularność, której miarą był fakt, że w czołówce nadawanego w TVP Rolniczego kwadransa, pobrzmiewał fragment Suity - żywiołowej Hurra polki.

Ponadto w programie inauguracyjnego wieczoru są: Koncert wiolonczelowy D-dur Josepha Haydna, Piotra Czajkowskiego - Wariacje na temat rokoko A-dur op. 33 na wiolonczelę i orkiestrę oraz Davida Poppera - Requiem - Adagio na trzy wiolonczele - w wersji z towarzyszeniem orkiestry.

W tym roku program konkursu kładzie szczególny akcent na utwory kompozytorów polskich; oprócz dzieł Witolda Lutosławskiego w repertuarze są kompozycje Krzysztofa Pendereckiego, Witolda Szalonka, Jerzego Bauera, Marty Ptaszyńskiej czy Pawła Szymańskiego. W II etapie konkursu wiolonczeliści będą wykonywali napisany specjalnie na tę okazję utwór Dariusza Przybylskiego "Out".

Po raz pierwszy wszystkie przesłuchania i koncerty Międzynarodowego Konkursu Wiolonczelowego im. W. Lutosławskiego odbędą się w warszawskiej Filharmonii Narodowej.

W jury konkursu zasiadają wybitni profesorowie i koncertujący wiolonczeliści z całego świata: Kazimierz Michalik - honorowy przewodniczący, Andrzej Bauer, Roman Jabłoński, Kenji Nakagi, David Geringas, Antonio Meneses, Pieter Wispelwey, Louise Hopkins, Ivan Monighetti, Marcin Zdunik.

Przesłuchania I Etapu Konkursu odbywać się będą od 30 stycznia do 3 lutego; II - od 4 do 6 lutego; III i Finału - 8 do 9 lutego. Koncert laureatów - 11 lutego.

Organizatorami Konkursu są Fundacja na Rzecz Promocji Młodych Wiolonczelistów, a współorganizatorami: Narodowy Instytut Fryderyka Chopina i Filharmonia Narodowa.

Polska Agencja Prasowa jest patronem medialnych konkursu.