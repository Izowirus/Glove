epa05896696 German President Frank-Walter Steinmeier (L) and his wife Elke Buedenbender (R) visit the documenta 14 art exhibition at the National Museum of Contemporary Art (EMST) in Athens, Greece, 08 April 2017. The international contemporary art exhibition that this year is taking place in both Athens and Kassel, Germany opened in Athens on 08 April. The event will take place at more than 40 different public institutions, squares, cinemas, university locations, and libraries of the city, more than 160 artists displaying their work.  EPA/SIMELA PANTZARTZI 
Dostawca: PAP/EPA. PAP/EPA © 2017 / SIMELA PANTZARTZI
                                        

            Prezydent Niemiec Frank-Walter Steinmeier otworzył w sobotę w Atenach wystawę sztuki współczesnej Documenta 14. Kuratorem wystawy uważanej za jedno z najważniejszych wydarzeń artystycznych na świecie jest Polak Adam Szymczyk.
      
            Z inicjatywy Szymczyka wystawa, która tradycyjnie organizowana jest co pięć lat w Kassel w Niemczech, przeniesiona została do stolicy Grecji. Jej motto brzmi "Uczmy się od Aten".

"Świata nie można objaśniać, komentować czy opisywać wyłącznie z jednego miejsca" - powiedział kurator, cytowany przez agencję dpa. Wystawa została przeniesiona z Kassel - "z sąsiedztwa centrum władzy ekonomicznej Europy" do miasta, które "było kiedyś kolebką europejskiej cywilizacji, osiągającej obecnie etap wyczerpania" - dodał Szymczyk.

On sam i jego zespół przeżyli w Atenach "socjalną katastrofę", będącą wynikiem długów i presji międzynarodowych wierzycieli - zaznaczył kurator.

Po raz pierwszy w historii Documenta została otwarta nie w Kassel, lecz w innym miejscu poza Niemcami. 10 czerwca wystawa powróci na swoje tradycyjne miejsce - do Kassel w Hesji.

Steinmeier zwrócił uwagę na polityczny wymiar wystawy. "Documenta nie była nigdy wygodna dla polityków" - podkreślił. Prezydent Niemiec apelował o umocnienie Europy, której integralną częścią jest, jak podkreślił, Grecja. "Nie mogę sobie wyobrazić UE bez Grecji" - powiedział. "Potrzebujemy odwagi, by bronić demokracji" - dodał Steinmeier.

Organizowana od 1955 roku Documenta jest obok Biennale w Wenecji najważniejszym międzynarodowym przeglądem sztuki współczesnej.

W projekcie bierze udział 160 artystów, których dzieła będzie można zobaczyć w ponad 40 miejscach Aten: w publicznych instytucjach, kinach, bibliotekach, ale też na otwartej przestrzeni.

Documenta 14 potrwa w Atenach do 16 lipca.