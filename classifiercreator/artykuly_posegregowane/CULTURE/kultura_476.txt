epa04923026 German violinist Anne-Sophie Mutter, accompanied by Mutter Virtuosi, performs on the stage of Romanian Athenaeum concert hall, during the George Enescu International Festival in Bucharest, Romania, 09 September 2015. The George Enescu Festival, held since 1958 every two years, is the biggest classical music festival held in Romania, in honor of Romanian composer and violinist George Enescu.  EPA/ROBERT GHEMENT 
Dostawca: PAP/EPA. PAP/EPA © 2018 / ROBERT GHEMENT
                                        

            Skrzypaczka Anne-Sophie Mutter zagra w niedzielę o godz. 19.30 w ramach 22. Wielkanocnego Festiwalu Ludwiga van Beethovena w Filharmonii Narodowej.
      
            Anne Sophie-Mutter to niemiecka skrzypaczka, którą - gdy miała 13 lat - Herbert von Karajan zaprosił do gry z prowadzoną przez siebie orkiestrą Filharmonii Berlińskiej. W 1977 r. zagrała na festiwalu w Salzburgu z Angielską Orkiestrą Kameralną pod batutą Daniela Barenboima.

W wieku 15 lat nagrała z orkiestrą Berliner Philharmoniker pod kierownictwem Karajana dwa koncerty skrzypcowe Mozarta. Jest czterokrotną laureatką nagrody Grammy.

Wielu współczesnych kompozytorów dedykowało jej swoje utwory. Byli to m.in. Henri Dutilleux, Sofia Gubaidulina i John Williams.

Witold Lutosławski napisał specjalnie dla niej "Łańcuch II" i orkiestrową wersję "Partity", oraz kołysankę na skrzypce i fortepian zatytułowaną "Lullaby for Anne-Sophie". Lutosławski podarował jej ten utwór w prezencie ślubnym. Jak podaje Polskie Radio na swojej stronie internetowej: Kompozytor, który wiedział, że Artystka cierpi na bezsenność wręczył jej ów rękopis z uwagą: "In case you can't sleep read this". (Poczytaj to, kiedy nie będziesz mogła spać)".

Krzysztof Penderecki w wywiadzie dla PAP z 2013 r. powiedział "Jestem zaprzyjaźniony z światowej sławy skrzypaczką Anne Sophie Mutter i od lat współpracujemy".

W niedzielnym koncercie solistce towarzyszyć będzie Narodowa Orkiestra Symfoniczna Polskiego Radia w Katowicach pod dyrekcją Cristiana Macelaru. Anne Sophie-Mutter wykona Koncert Skrzypcowy D-dur op. 61 Ludwiga van Beethovena. Oprócz tego w programie utwory: Uwertura Coriolan op. 62 Ludwiga van Beethovena oraz II Symfonia Brahmsa D-Dur op. 73.