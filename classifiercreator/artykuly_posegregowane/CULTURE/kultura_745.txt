US film producer Harvey Weinstein attends the Fall/Winter 2015/16 Ready to Wear collection by Vuitton during the Paris Fashion Week, in Paris, France, 11 March 2015 (reissued 09 October 2017). According to media reports on 09 October 2017, Hollywood producer Harvey Weinstein was fired from The Weinstein Company, which he co-founded, after additional information surfaced concerning his conduct amid accusations of decades of sexual harassment.  EPA/ETIENNE LAURENT / POOL 

                                        

            W związku z zarzutami o molestowanie seksualne producent filmowy Harvey Weinstein został wykluczony z Amerykańskiej Akademii Sztuki i Wiedzy Filmowej, znanej przede wszystkim z dorocznych uroczystości wręczania prestiżowych nagród filmowych - Oscarów.
      
            O natychmiastowym wykluczeniu Weinsteina zdecydował przytłaczającą większością głosów 54-osobowy zarząd Akademii Filmowej, w skład którego wchodzą m.in. laureaci Oscarów Steven Spielberg, Tom Hanks i Whoopi Goldberg.

"To jest nasz wyraźny przekaz, że w naszej branży skończyła się już era molestowania seksualnego w miejscu pracy" - podkreślił zarząd Akademii w oświadczeniu wydanym po nadzwyczajnym posiedzeniu w Los Angeles.

W ostatnich dniach wiele kobiet współpracujących z Weinsteinem oskarżyło go o molestowanie seksualne, m.in. takie gwiazdy kina jak Ashley Judd, Angelina Jolie, Gwyneth Paltrow, Heather Graham, Kate Beckinsale i Lea Seydoux. Aktorka Rose McGowan oskarżyła producenta filmowego o gwałt.

Od Weinsteina zdystansowało się wielu jego kolegów i koleżanek z branży filmowej, m.in. Ryan Gosling, Tom Hanks, Leonardo DiCaprio i Meryl Streep. Reżyser Michael Moore, który współpracował z Weinsteinem przy filmie dokumentalnym "Fahrenheit 9/11", zaapelował w piątek o stworzenie "świata bez Weinsteina" i nazwał go "socjopatą", któremu przez wiele lat udawało się potajemnie wykorzystywać seksualnie kobiety.

Harvey Weinstein był członkiem Amerykańskiej Akademii Filmowej od ponad 20 lat. Filmy, których był producentem, zdobyły w sumie ponad 80 Oscarów, w tym pięć w kategorii najlepszy film. Osobiście Weinstein został uhonorowany Oscarem za film "Zakochany Szekspir" jako najlepszy producent.