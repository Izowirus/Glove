epa05647598 British singer Jamie Cullum arrives at the German Sustainability Prize 2016 awards in Dusseldorf (North Rhine-Westphalia), Germany, 25 November 2016.  EPA/HENNING KAISER 
Dostawca: PAP/EPA. Archiwum PAP/EPA © 2017 / HENNING KAISER
                                        

            Jamie Cullum, Magda Umer, Pablopavo, Magdalena Cielecka i Maciej Stuhr to gwiazdy 38. edycji Przeglądu Piosenki Aktorskiej we Wrocławiu. Impreza startuje w piątek.
      
            Jamie Cullum to jeden z najpopularniejszych brytyjskich muzyków jazzowych w historii, autor piosenek i pianista popowy. Jest numerem jeden zarówno pod względem łącznej liczby sprzedanych płyt, jak i nakładu jednego albumu. Ma charyzmatyczną osobowość i ogromny talent.

Koncert Galowy „Muzeum Wolności”, firmuje najśmielszy dziś w Polsce literacki kabaret i teatr – warszawski Pożar w Burdelu. Do stałego składu dołączą m.in. Magdalena Cielecka, Maciej Stuhr, Magda Umer, Pablopavo i Bartosz Porczyk. Historia toczyć się będzie w bliżej nieokreślonej przyszłości, w tytułowym muzeum.

"Zaprezentujemy nowy program pod nazwą 'Muzeum Wolności'. Będzie tak, jak to u nas: trochę śmiesznie a trochę refleksyjnie. Zastanowimy się nad tym, czym jest wolność i po co jest nam ona potrzebna" - zapowiedział PAP Life menedżer kabaretu Igor Znyk.

Koncert Finałowy składać się będzie z dwóch części: Finału Konkursu Aktorskiej Interpretacji Piosenki i wyboru laureatów jury, dziennikarzy i publiczności. Drugą częścią będzie „Dziubanina”, z piosenkami i muzyką jednego z najciekawszych kompozytorów teatralnych, Piotra Dziubka. Autorką scenariusza i reżyserką tej części koncertu jest Agata Duda-Gracz.

W piątek wystąpi 20 artystów, którzy przeszli do II etapu konkursu. Finał i ogłoszenie wyników konkursu odbędzie się 31 marca.