epa06553832 Staff hold Spanish artist Pablo Picasso's work 'Femme au beret et a la robe quadrillee (Marie-Therese Walter)' at Sotheby's auction house in London, Britain, 22 February 2018. The painting is estimated to fetch 50 million USD at the Impressionist and Modern Art Evening Sale in London on 28 February.  EPA/ANDY RAIN 
Dostawca: PAP/EPA. PAP/EPA © 2018 / ANDY RAIN
                                        

            Licytacja obrazu Pabla Picassa "Kobieta w berecie i kraciastej sukience" odbędzie się 28 lutego podczas aukcji "Impressionist &amp; Modern Art Evening Sale" w domu aukcyjnym Sotheby's w Londynie. Portret kochanki Picassa może zostać sprzedany za 35 mln funtów szterlingów.
      
            Głównym punktem aukcji pt. "Impressionist & Modern Art Evening Sale" będzie licytacja obrazu Pabla Picassa pt. "Femme au beret et a la robe quadrillee" ("Kobieta w berecie i kraciastej sukience"), na którym sportretował swoją muzę Marie-Theresę Walter.

Namalowany w 1937 r. obraz powstał w bardzo płodnym okresie kariery artysty, w którym losy jego związku z Marie-Theresą skomplikowały się, gdyż Picasso zakochał się w Dorze Maar. Zaowocowało to namalowaniem przez niego szeregu portretów obu kochanek.

Picasso przechowywał u siebie portret Marie-Theresy Walter aż do śmierci w 1973 r.

Jak podaje "The Evening Standard" szacuje się, że portret Picassa może zostać sprzedany za ponad 35 mln funtów szterlingów.

Cytowana przez brytyjski dziennik przewodnicząca Sotheby's Europe Helena Newman, powiedziała, że "portret, namalowany zaledwie kilka miesięcy jego antywojennym arcydziele +Guernica+", był "dziełem przełomowym w twórczości najbardziej uznanego na całym świecie artysty".

Poinformowała, że spodziewa się zainteresowania licytacją tego obrazu około 100 "poważnych, aktywnych kolekcjonerów", którzy "mogą przebić cenę znacznie powyżej szacunków".

Portret Picassa będzie wystawiony na sprzedaż wraz z innymi pracami tego artysty, m.in. obrazem matadora oszacowanym na 18 mln funtów szterlingów i portretem jego żony Jacqueline, który - jak się szacuje - sprzedany zostanie za ok. 7 mln funtów szterlingów.

Obok prac Picassa na aukcji licytowane będą także m.in. dzieła Chagalla i Van Gogha.

Portret pędzla Picassa można oglądać do środy w domu aukcyjnym Sotheby's na New Bond Street w Londynie.