W wieku 91 lat zmarł amerykański aktor Harry Dean Stanton znany z ról w filmach Francisa Forda Coppoli, Martina Scorsese czy Davida Lyncha. O śmierci artysty w Cedar Hospital w Los Angeles poinformował w piątek jego agent, John Kelly.

      
            Stanton rozpoczynał karierę filmową od ról w westernach pod koniec lat 50.

Prawdziwą sławę przyniosły mu role w takich filmach jak "Ojciec chrzestny II" Francisa Forda Coppoli, w w westernie "Przełomy Missouri" Arthura Penna czy filmie science fiction "Obcy – ósmy pasażer Nostromo" Ridleya Scotta , gdzie wcielił się w rolę pomocnika głównego mechanika.

W filmie Martina Scorsese "Ostatnie kuszenie Chrystusa" z 1988 r. Stanton zagrał apostoła Pawła.

Polscy widzowie najbardziej zapamiętali go w roli prywatnego detektywa w komedii Davida Lyncha "Dzikość serca".

91-letni aktor, który miał za sobą niemal 60-letnią karierę filmową i telewizyjną, pojawił się w 2017 r. w nowych częściach serialu "Miasteczko Twin Peaks" (Twin Peaks).

Harry Dean Stanton był też uznanym wokalistą.