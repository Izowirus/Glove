Warszawa, 16.01.2018. Próba medialna spektaklu Krawiec Niteczka w reżyserii Jarosława Kiliana (nz.), zrealizowanego na podstawie baśni Kornela Makuszyńskiego, 16 bm. w Teatrze Lalka. Muzykę do przedstawienia napisał Grzegorz Turnau. Premiera Krawca Niteczki odbędzie się w warszawskim Teatrze Laka 20 stycznia br. (obm/awol) PAP/Marcin Obara Archiwum PAP © 2018 / Marcin Obara
                                        

            Spektakl "Mater Dolorosa" w reżyserii Darii Kopiec, w opracowaniu muzycznym Kacpra Kuszewskiego, zobaczymy w Teatrze Lalka. Widowisko jest współprodukcją Teatru Lalka i Festiwalu Nowe Epifanie.
      
            "Mater Dolorosa" to polifoniczna opowieść o dziewczynie, która zgodziła się zostać świętą. Na przedstawienie zaproszeni są widzowie powyżej 12. roku życia.

"Spektakl +Mater Dolorosa+ to próba sportretowania Matki Boskiej widzianej z perspektywy sacrum i profanum. Koncert, gdzie pieśń liturgiczna, świecka, ludowa, towarzyszy poetyckiemu obrazowi układającemu się w sceny z życia matki, która traci dziecko. Gdzie motyw żałoby jest nieodłącznym elementem rytuału wchodzącego w cykl życia i śmierci" - mówi reżyserka spektaklu Daria Kopiec.

Spektakl ukazuje kobietę posłuszną woli bożej, wiernej żony, opiekunki, rodzicielki Jezusa Chrystusa. Życie Marii pełne jest pokory i wyrozumiałości wobec dokonującej się na jej oczach przepowiedni. Często w tym doskonałym wizerunku trudno dostrzec emocje prawdziwego człowieka. Czy ta młoda dziewczyna zdawała sobie sprawę, jaki los ją czeka? - Na to pytanie będzie próbowało dać odpowiedź przedstawienie w Teatrze Lalka.

W przedstawieniu wystąpią: Beata Duda-Perzyna, Aneta Harasimczuk, Anna Porusiło-Dużyńska, Grzegorz Feluś, Wojciech Pałęcki. Opracowanie muzyczne i przygotowanie wokalne: Kacper Kuszewski, muzyka i aranżacja: Natalia Czekała, Krzysztof Guzewicz, Karolina Matuszkiewicz, choreografia: Aneta Jankowska. Reżyseruje Daria Kopiec.

Spektakl będzie grany w Teatrze Lalka 24 marca o godz. 17.30, 25 marca o godz. 18 oraz 27 marca o godz. 11.