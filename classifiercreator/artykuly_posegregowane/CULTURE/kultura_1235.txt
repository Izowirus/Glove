Na mocy umowy notarialnej Gmina Miejska Kraków pozyskała od AMW nieruchomość położoną w centrum miasta przy ul. Rakowickiej 22. Koszt zabytkowego budynku Zbrojowni wraz z otaczającym terenem o powierzchni ponad 60 arów wyniósł blisko 6,2 mln zł. Miasto uzyskało 50 proc. bonifikatę.

Zabytkowy budynek nr 14 dawnej Zbrojowni, liczący ponad 2 tys. m. kw. powierzchni użytkowej wchodził w skład kompleksu austriackich zabudowań koszarowych, związanych z Twierdzą Kraków. Wzniesiono je w latach 1895-1914 z dużym współudziałem Gminy Kraków. Wybudowanie tych koszar umożliwiło m.in. opuszczenie przez wojsko austriackie Zamku Królewskiego na Wawelu.







Wstępny koszt prac inwestycyjnych związanych z generalnym remontem całego budynku i zagospodarowaniem otoczenia szacowany jest na ok. 20 mln zł.

Dyrektor Świca przypomniał, że krakowska placówka muzealna stale powiększa swoją kolekcję, liczącą aktualnie blisko 80 tysięcy pozycji.