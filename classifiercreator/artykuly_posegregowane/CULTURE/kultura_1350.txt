Radom, 26.06.2016. Były wokalista zespołu Genesis - Ray Wilson wystąpił w ramach wydarzenia "Muzyczna droga do wolności", w ramach obchodów Radomskiego Czerwca 1976, 26 bm. w Radomiu. (mr) PAP/Wojciech Pacewicz Archiwum PAP © 2016 / Wojciech Pacewicz
                                        

            Ray Wilson, ostatni wokalista zespołu Genesis, zagra w środę akustyczny koncert we Wrocławiu.  W programie - największe przeboje Genesis, a także solowe utwory wokalisty.
      
            Podczas koncertu we Wrocławiu zabrzmią m.in.: "Mama”, "Follow you follow me”, “Not about Us” a także kultowe solowe kompozycje Ray'a Wilsona jak „Change”, czy “Inside” grupy Stiltskin.

Podczas koncertu będzie można usłyszeć także kompozycje z najnowszych albumów Wilsona oraz przedpremierowe piosenki z zapowiadanej na październik płyty „Makes me think of home”.

Ray Wilson wyróżniony przez „Classic Rock Magazin“ jako jeden z najwybitniejszych wokalistów z Wielkiej Brytanii, jest kompozytorem, autorem tekstów, cenionym zwłaszcza za sceniczną charyzmę i zawsze wysoką formę koncertową.


Swoją klasę potwierdził współpracą z zespołem Genesis, kiedy to w 1996 roku zastąpił w roli wokalisty Phila Collinsa. Wcześniej, w 1994 roku, debiutujący zespół Stiltskin z Rayem w składzie stworzył niezapomniany utwór "Inside", który podbił listy przebojów całego świata.

Szkocki wokalista współpracował także z takimi gwiazdami, jak Armin Van Buuren, RPWL czy Scorpions. W 2013 roku ukazał się najnowszy album Wilsona zatytułowany „Chaising Rainbows”, a także DVD podsumowywujące 20 lecie pracy artystycznej– "20 years and more".

Parę lat temu Ray Wilson zamieszkał w Polsce. Artysta jest założycielem działającej na terenie Europy Fundacji, podejmującej działania z zakresu pomocy młodym ludziom zagrożonym wykluczeniem społecznym.

W tym roku światło dzienne ujrzał najnowszy album artysty pt. „Song for a friend” – jest to powrót do akustycznych korzeni. Utwory z tej płyty podbijają listę przebojów Trójki Polskiego Radia.