Warszawa, 14.12.2016. Zbiory Wojciecha Tuszki przekazane do zasobu Narodowego Archiwum Cyfrowego, 14 bm. w Warszawie. Do NAC trafił zbiór obejmujący ponad 60 tys. negatywów z lat 1953-2002. Na opakowaniach klisz autor zamieścił istotne dla niego informacje techniczne: dane aparatu fotograficznego, obiektywu, kliszy, wywoływacza, datę naświetlenia i wywołania. Wojciech Tuszko po raz pierwszy zaprezentował publicznie swoje fotografie w wieku 94 lat, na wystawie pt. "Debiut", w styczniu 2016 r. (zuz) PAP/Leszek Szymański Archiwum PAP © 2018 / Leszek Szymański
                                        

            "100x100" - to tytuł projektu przygotowanego przez Narodowe Archiwum Cyfrowe (NAC)  z okazji stulecia odzyskania przez Polskę niepodległości. Celem przedsięwzięcia jest wybór i publikacja w albumie stu najciekawszych zdjęć z okresu II RP.
      
            W każdy poniedziałek na facebookowym profilu NAC prezentowane są galerie złożone z ok. 25 zdjęć z okresu II RP. Internauci wybierają spośród nich najciekawsze fotografie w dziesięciu kategoriach: życie codzienne, krajobraz, kultura, przemysł, sport, polityka, obyczaje, dzieci i młodzież, wojsko oraz nauka. Głosowanie potrwa do 22 kwietnia.



Rozwadowska poinformowała, że fotografie, które zyskają najwięcej głosów, zostaną opublikowane w albumie "100x100". "Będziemy starali się wydać publikację na 11 listopada, ale być może uda się to wcześniej. Chcemy, żeby poprzez tę inicjatywę ludzie mogli skorzystać z dziedzictwa narodowego, które jest w naszych magazynach i aby włączyli się w radosne obchody stulecia odzyskania niepodległości" - powiedziała.

Publikacja "100x100" będzie dostępna w formie bezpłatnego ebooka pod adresem: www.nac.gov.pl.

Przedsięwzięcie jest realizowane w ramach obchodów stulecia odzyskania niepodległości – Program Wieloletni "Niepodległa" na lata 2017-21. Album zostanie wydany dzięki wsparciu Naczelnego Dyrektora Archiwów Państwowych.

NAC jest pierwszym polskim archiwum cyfrowym, tzn. instytucją powołaną w celu gromadzenia, przechowywania i udostępniania materiałów archiwalnych w postaci cyfrowej oraz zarządzania nimi. Wywodzi się z utworzonego w 1955 r. Archiwum Dokumentacji Mechanicznej (ADM). Przekształcenie ADM w NAC nastąpiło 8 marca 2008 r. na podstawie rozporządzenia Ministra Kultury i Dziedzictwa Narodowego, wydanego na wniosek Naczelnego Dyrektora Archiwów Państwowych.