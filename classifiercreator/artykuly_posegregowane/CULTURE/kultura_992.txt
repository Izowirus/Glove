"Wybrane zdjęcie jest wyjątkowe, bo posiada szczególną narrację oraz uniwersalny wymiar. Ta fotografia jest dla nas okazją żeby zastanowić się nad rolą kobiet w dzisiejszym społeczeństwie" - powiedział o nagrodzonej fotografii przewodniczący jury Grand Press Photo 2017 Francesco Zizola.





Do tegorocznej edycji konkursu zgłoszono 5,2 tys. zdjęć wykonanych pomiędzy 1 kwietnia 2016 r. a 31 marca 2017 r.




Przyznano także nagrody za fotoreportaże. Pierwsze miejsce w kategorii "wydarzenia" zajął Mariusz Janiszewski (Doc! Photo Magazine). W kategorii "życie codzienne" najlepsza okazała się Anny Gondek-Grodkiewicz. Reportaż Mariusza Janiszewskiego (Doc! Photo Magazine) zajął pierwsze miejsce w kategorii "ludzie". W kategorii "środowisko" nie przyznano nagrody.

Po raz trzeci dla fotografów realizujących długoterminowe projekty organizatorzy przygotowali kategorię specjalną – projekt dokumentalny. W tegorocznej edycji pierwsze miejsce w tej kategorii zajął cykl Dawida Żuchowicza (Gazeta Wyborcza).

Cykl zdjęć opowiada o młodych ludziach z Troszyna i poszukiwaniu przez nich szczęścia w miejscu, w którym czas się zatrzymał. Gdy działał Kombinat Państwowych Gospodarstw Rolnych, Troszyn był prężnie działającym ośrodkiem pracy w województwie zachodniopomorskim, lecz wraz ze zmianą ustroju kombinat upadł, pozostawiając znaczną część mieszkańców bez pracy.

W organizowanym równolegle konkursie na najlepszą książkę fotograficzną (Photo Book of the Year 2016) zwyciężył Adam Lach za publikację pt. "Nibyland". W tej kategorii udział wzięło 16 publikacji wydanych po raz pierwszy w 2016 r. Zostały one poddane ocenie przez jury w składzie: Przemek Dębowski, Anna Sielska i Maga Sokalska.

W kategorii przeznaczonej dla uczniów szkół fotograficznych - "Portfolio" - nagrodę główną otrzymała Katarzyna Mrugała.



Grand Press Photo organizuje od 2005 r. magazyn „Press”. To konkurs dla zawodowych fotoreporterów pracujących w redakcjach prasowych, internetowych, w agencjach fotograficznych oraz dla freelancerów. Pełna lista nagrodzonych znajduje się na stronie internetowej http://grandpressphoto.pl