epa06706257 Polish actress/cast member Kasia Smutniak during the photocall of the film "Loro 2" in Rome, Italy, 02 May 2018. The movie will open in Italian theaters on 10 May.  EPA/ALESSANDRO DI MEO 
Dostawca: PAP/EPA. PAP/EPA © 2018 / ALESSANDRO DI MEO
                                        

            Mieszkająca we Włoszech polska aktorka Kasia Smutniak otrzymała jedną z najważniejszych nagród filmowych, Nastro d'argento (Srebrna taśma), przyznawaną przez związek dziennikarzy filmowych. Nagrodzono jej rolę w filmie "Loro" (Oni) Paolo Sorrentino.
      
            Listę laureatów nagród, które wręczane są od ponad 70 lat, ogłoszono w sobotę przed wieczorną ceremonią ich rozdania w starożytnym amfiteatrze w Taorminie na Sycylii.

Smutniak otrzymała nagrodę za rolę drugoplanową w dwuczęściowym filmie Sorrentino - laureata Oscara - o byłym premierze Silvio Berlusconim. Aktorka zagrała w nim rolę Kiry, jednej z faworyt polityka i magnata medialnego. Rola nawiązuje do autentycznej postaci z otoczenia Berlusconiego.

Nagrody aktorskie przyznano też dwojgu innych znanych aktorów, którzy zagrali w "Loro". To Elena Sofia Ricci (najlepsza aktorka) i Riccardo Scamarcio (najlepsza rola drugoplanowa).

Srebrną Taśmę przyznano też za scenariusz filmu, który napisali Sorrentino oraz Umberto Contarello.

Najwięcej, łącznie osiem nagród tegorocznej, 72. edycji dostał "Dogman" Matteo Garrone. Uhonorowany został m.in. odtwórca głównej roli Marcello Fonte, nagrodzony w tym roku na festiwalu w Cannes.

Dla Kasi Smutniak to już szósta nagroda Nastro d'argento. W ostatnich latach dostała ją m.in. za udział w filmach "Dobrze się kłamie w miłym towarzystwie" Paolo Genovese i "Żona czy mąż?" Simone Godano.

Z Rzymu Sylwia Wysocka