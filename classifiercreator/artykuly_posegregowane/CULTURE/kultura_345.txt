epa04963536 Norwegian saxophonist Jan Garbarek performs on a sopranino saxophone during his concert of the Jan Garbarek Group featuring Trilok Gurtu at the Kodaly Centre in Pecs, Hungary, 04 October 2015.  EPA/TAMAS SOKI HUNGARY OUT 
Dostawca: PAP/EPA. PAP/EPA © 2018 / TAMAS SOKI
                                        

            Międzynarodowy Festiwal Sztuki Perkusyjnej Drums Fusion, na który złożą się koncerty, warsztaty i parady, rozpocznie się w poniedziałek w Bydgoszczy. Wystąpią m.in. Jan Garbarek, zespoły Apocalyptica, String Connection i Krzysztof Ścierański Trio.
      
            Festiwal potrwa sześć dni. Przez pierwsze trzy dni, od poniedziałku do środy, odbędą się warsztaty, prowadzone przez wirtuozów i pedagogów polskich i zagranicznych reprezentujących różne style gry na perkusji. Będą to: Marta Klimasara (Niemcy), Se-Mi Hwang (Korea), Nippy Noya (Indonezja), Bernard Maseli (Polska) i Terry Bozzio (stany Zjednoczone).

Pierwsza gwiazda festiwalu wystąpi w środę, kiedy na scenie Opery Nova pojawi się mistrz światowego jazzu, norweski saksofonista Jan Grabarek wraz z indyjskim perkusistą Trilokiem Gurtu.

W czwartek w Miejskim Centrum Kultury zaprezentują się mistrzowie polskiej sceny jazzowej String Connection (Krzesimir Dębski – skrzypce, Andrzej Olejniczak – saksofony, Janusz Skowron – keyboard, Krzysztof Ścierański – bas, Krzysztof Przybyłowicz – perkusja) oraz Krzysztof Ścierański Trio (Krzysztof Ścierański – bas, Marek Raduli – gitara, Piotr Biskupski - perkusja).

Na piątek, kiedy obchodzony jest Dzień Dziecka, na Wyspie Młyńskiej przewidziano święto perkusji dla dzieci. Z Wełnianego Rynku przez ulice Starego Miasta na Wyspę Młyńską przejdzie barwna parada taneczna. Na zakończenie dnia zaplanowano plenerowe "solo perkusyjne" na największym na świecie zestawie perkusyjnym, które poprowadzi Ryszard Bazarnik.

Na finał festiwalu w sobotę na Wyspie Młyńskiej wystąpi słynna fińska Apocalyptica koncertem; na perkusji zagra Mikko Siren. Zespół zasłynął na świecie jako nowatorski kwartet wiolonczelowy grający własne wersje utworów heavy-metalowego zespołu Metallica.

Organizatorem festiwalu jest Miejski Ośrodek Kultury w Bydgoszczy.