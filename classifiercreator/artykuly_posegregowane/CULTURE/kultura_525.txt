epa06220111 German director Wim Wenders attends a press conference on 'Submergence' during the 65th annual San Sebastian International Film Festival, in San Sebastian, Spain, 22 September 2017. The Donostia Zinemaldia festival runs from from 22 to 30 September. EPA/JUAN HERRERO Dostawca: PAP/EPA. Archiwum PAP/EPA © 2018 / JUAN HERRERO
                                        

            Papież Franciszek jest bohaterem filmu dokumentalnego Wima Wendersa, który będzie miał swą premierę w maju w Stanach Zjednoczonych. Papież opowiada w nim o wszechświecie i o życiu, o czym poinformowali producenci filmu  oraz Watykan.
      
            Film powstał według scenariusza i w reżyserii trzykrotnie nominowanego do Oscara Wima Wendersa (za filmy: "Paryż, Teksas", "Buena Vista Social Club", "Niebo nad Berlinem"). Dokument nosi tytuł "Papież Franciszek - człowiek i jego słowa", i zostanie zaprezentowany w USA 18 maja, według wydanego komunikatu prasowego.

Dokument został zatwierdzony przez Watykan. Zresztą filmowiec uzyskał też nieograniczony dostęp do Stolicy Apostolskiej, na potrzeby filmu. Papież mówi w filmie bezpośrednio do publiczności o imigracji, ekologii, nierówności majątkowej i roli rodziny - informuje AFP.

"Odpowiadając na pytania ludzi z różnych środowisk, papież Franciszek odpowiada rolnikom i robotnikom, uchodźcom, dzieciom, starszym, więźniom" - można przeczytać w komunikacie.

Dokument pokazuje 81-letniego biskupa Rzymu przemierzającego świat. Wykorzystano w nim archiwalne zdjęciami z wystąpień papieskich w ONZ, Kongresie USA lub Yad Vashem, Centrum Pamięci o Holokauście w Jerozolimie.

"Papież Franciszek jest żywym przykładem człowieka, który dotrzymuje słowa, w naszym filmie mówi wprost do widza, uczciwie i spontanicznie" - powiedział o swym filmie Wenders w zeszłym roku.