Katowice, 15.12.2013. W nowym katowickim Multikinie zaprezentowano dziś pierwszą w Polsce salę wyposażoną w system dźwięku Dolby Atmos. (ag/awol) PAP / Andrzej Grygiel Archiwum PAP © 2017 / Andrzej Grygiel
                                        

            Polska jest jednym z liderów w Europie, jeśli chodzi o nowoczesną infrastrukturę kinową - uważa Mooky Greidinger, prezes wiodącej sieci kin na Starym Kontynencie. Tym, co może teraz przyciągnąć Polaków przed ekrany, jest innowacyjna technologia dźwiękowa Dolby Atmos.
      
            PAP Life: Jak branża kinowa zmieniła w przeciągu kilku dekad, odkąd pracuje pan w tym biznesie?

Mooky Greidinger: Kiedy zacząłem pracować, większość kin to były kina tylko z jednym ekranem na 1000 - 1800 miejsc. Wtedy wyświetlało się film przez jeden, dwa, góra trzy tygodnie i zmieniało na kolejny. Kina były niezależne, zajmowały osobny budek. Inne było źródło światła w projektorze - wykorzystywano lampy łukowe z elektrodami węglowymi, przez które często dochodziło do samozapłonu kliszy. Dźwięk był mono. Natomiast dzisiaj mamy multipleksy ulokowane w galeriach handlowych, kina z wieloma salami kinowymi. Mamy lampy ksenonowe, które nie tylko dają lepszą jakość obrazu, ale są bezpieczniejsze w użytkowaniu. Jest Dolby Stereo i jeszcze nowocześniejsze Dolby Atmos.

PAP Life: Niedawno otworzył pan pierwsze w Warszawie kino z systemem dźwiękowym Dolby Atmos? Na czym polega ta technologia?

M.G.: Dolby Atmos to najnowsze dziecko laboratoriów Dolby, znanego producenta systemów dźwiękowych, nie tylko do kin, ale także do domów. Dolby Atmos przeznaczone jest do kin, głównie do bardzo dużych sal. Ten system dostosowuje dźwięk do rozmiarów widowni i sali. Mogą się na niego składać nawet 64 głośniki, rozmieszczone w strategicznych miejscach wokół sali oraz nad głowami widzów. Dźwięki akcji, rozmowy bohaterów i muzyka filmowa opływają widza ze wszystkich stron.

PAP Life: Jaka jest specyfika polskiej branży kinowej?

M.G.: Kiedy zaczęliśmy tutaj naszą działalność 17 lat temu, byliśmy świadomi, jak wygląda tradycja kinematografii w Polsce, bo Polska pod tym względem była znana na całym świecie. Z Polski pochodzą bardzo znani reżyserzy, jak Wajda czy Polański. Ludzie uwielbiają tutaj chodzić do kin. Jedyna rzecz, której tutaj brakowało na początku 2000 roku, to dobra infrastruktura do oglądania filmów. Wchodząc do Polski, zdecydowaliśmy się na kino najwyższej jakości, chociaż nie było takiej konieczności. Teraz Polska jest jednym z najnowocześniejszych krajów w Europie, jeśli chodzi o infrastrukturę kinową.

Mooky Greidinger - prezes grupy Cineworld, drugiego co do wielkości operatora kin w Europie, w jej skład wchodzi obecna w Polsce sieć Cinema City. Praca w branży kinowej jest w rodzinie Greidingerów tradycją. Greidinder poszedł śladami swojego dziadka, który w 1930 r. otworzył kino w Hajfie. Pochodzi z Izraela. Odwiedził Polskę w związku otwarciem nowego kina Cina City w Galerii Północnej na warszawskiej Białołęce.