epa03689534 Records by legendary Swedish music group ABBA are seen during a press preview of 'ABBA The Museum' at the Swedish Music Hall of Fame in Stockholm, Sweden, 06 May 2013. ABBA's collected works will be showcased at the new exhibit venue, opening on 07 May.  EPA/JESSICA GOW **  SWEDEN OUT  ** 
Dostawca: PAP/EPA. PAP/EPA © 2018 / JESSICA GOW
                                        

            Szwedzki zespół muzyczny ABBA po 35 latach powrócił do studia i nagrał dwa nowe utwory - poinformowała w piątek menedżer tej legendarnej grupy, Goerel Hanser. Premierę nowych utworów przewidziano na grudzień.
      
            "Po 35 latach uznaliśmy, że fajnie byłoby znów się spotkać i powrócić do studia. I zrobiliśmy to! Poczuliśmy się, jakby czas się zatrzymał, jakbyśmy byli tylko na krótkich wakacjach" - napisali w komunikacie członkowie grupy ABBA: Agnetha, Benny, Bjoern oraz Anni-Frid.

Według menedżer zespołu jeden z nowych utworów będzie nosił tytuł "I still have faith in you". Obie piosenki zostaną zaprezentowane w grudniu w związku z programem przygotowywanym przez amerykańską telewizję NBC oraz brytyjską BBC. Zespół ABBA jednak nie wystąpi wspólnie na scenie - członków grupy zastąpią ich hologramowe awatary.

Jak ujawnił wcześniej jeden z członków grupy Bjoern Ulvaeus, takie stworzone przez komputery kopie muzyków wyruszą w 2019 roku w tournee.

Zespół ABBA w latach 1972-1982 sprzedał na świecie ponad 400 mln płyt. Muzycy wydali prawie 70 singli. W 1974 roku ABBA piosenką "Waterloo" wygrała konkurs piosenki Eurowizji.

Na początku maja w Sztokholmie otwarta zostanie nowa część Muzeum ABBA. Wystawa zaprezentuje solowe dokonania członków grupy po jej rozpadzie w 1982 roku.

Ze Sztokholmu Daniel Zyśk