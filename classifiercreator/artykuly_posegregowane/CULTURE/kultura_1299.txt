epa05420987 Jean-Michel Jarre performs on stage of the Auditorium Stravinski during the 50th Montreux Jazz Festival, in Montreux, Switzerland, 11 July 2016. The music festival runs from 01 to 16 July.  EPA/MANUEL LOPEZ   EDITORIAL USE ONLY 
Dostawca: PAP/EPA. Archiwum PAP/EPA © 2016 / MANUEL LOPEZ
                                        

            Jean-Michel Jarre, jeden z najwybitniejszych twórców muzyki elektronicznej, wystąpi w sobotę w łódzkiej Atlas Arenie w ramach swojej światowej trasy Electronica. Dzień później artysta ma wystąpić w katowickim Spodku.
      
            Przed łódzkim koncertem Jean-Michel Jarre spotka się z fanami i będzie podpisywał swoje płyty w Empiku w Manufakturze.

Jean-Michel Jarre znany jest z oszałamiających efektów wizualnych stosowanych przy użyciu najnowocześniejszych technologii, które obejrzały miliony ludzi na całym świecie. Tym razem powraca po sześciu latach z nowym show, podczas którego prezentuje muzykę ze swojego najnowszego dwuczęściowego albumu "Electronica”, jak i klasyczne utwory z takich krążków jak: „Oxygene” czy „Equinoxe”.

Światowa trasa artysty rozpoczęła się w październiku w Europie, po premierze drugiej części najnowszego albumu „Electronica vol.2: The Heart of Noise”. Na płycie gościnnie wystąpili tacy artyści jak m.in.: Pet Shop Boys, Primal Scream, Julia Holter, Gary Numan, Jeff Mills, Peaches, Yello, Hans Zimmer czy Cyndi Lauper.

W ramach tournee Jarre wystąpi m.in. w Wielkiej Brytanii, Francji, w Polsce, Niemczech, na Słowacji, w Austrii czy Szwajcarii.

Jean-Michel Jarre jest znany z widowiskowości swoich koncertów. Pobił rekord Guinnessa gromadząc ponad 2,5 milionową widownię na koncercie przed panoramą La Defense w Paryżu. Jeszcze więcej widzów zgromadził jego koncert w Moskwie. W stolicy Rosji artysta zagrał dla ponad 3,5 mln ludzi z okazji 850 rocznicy powstania miasta.