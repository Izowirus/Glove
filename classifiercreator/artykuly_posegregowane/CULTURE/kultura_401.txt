epa04622961 A photograph released on 16 February 2015 shows Ohad Naharin (C-R), artistic director of the Batsheva Dance Company, on stage dancing alongside Adi, one of the renowned company's dancers, as he leads a mass Gaga dance class in Tel Aviv, 15 February 2015. Gaga, which was developed by Naharin is a fluid dance that connects people to pleasure, strengthening and simulating the body with constant movements. Over 500 people turned out to experience the dance with all proceeds going to the Association for Civil Rights in Israel (ACRI). EPA/JIM HOLLANDER Dostawca: PAP/EPA. Archiwum PAP/EPA © 2018 / JIM HOLLANDER
                                        

            W tańcu chodzi o bycie w chwili. Wsłuchanie się w zakres doznań oraz pozwolenie na to, by stało się ono paliwem uczuć, form i treści - napisał w europejskim orędziu z okazji obchodzonego 29 kwietnia Międzynarodowego Dnia Tańca izraelski choreograf Ohad Naharin.
      
            Z okazji 70. rocznicy Międzynarodowego Instytutu Teatralnego (ITI), a także mając na uwadze międzykulturowy i międzynarodowy aspekt wspólnego języka, jakim jest taniec, Rada Wykonawcza oraz Międzynarodowy Komitet Tańca ITI zaprosili pięcioro autorów do napisania pięciu przesłań z okazji przypadającego 29 kwietnia Międzynarodowego Dnia tańca, po jednej dla każdego z regionów UNESCO: Afryki, obu Ameryk, krajów arabskich, Azji i Pacyfiku oraz Europy.

Autorem europejskiego orędzia jest izraelski choreograf Ohad Naharin - dyrektor artystyczny Batsheva Dance Company i twórca języka ruchowego GaGa.

Orędzie dla Afryki napisał Salia Sanou z Burkina Faso, orędzie dla krajów arabskich - Georgette Gebara, tancerka i choreografka z Libanu. Autorem orędzia dla Azji i Pacyfiku jest pochodzący z Hongkongu choreograf Willy Tsaot, a orędzie dla obu Ameryk napisała kubańska choreografka Marianela Boan.

Polski Ośrodek Międzynarodowego Instytutu Teatralnego (ITI) we współpracy z Instytutem Muzyki i Tańca przesłał PAP tekst europejskiego orędzia Ohada Naharina.

"W tańcu chodzi o bycie w chwili. Wsłuchanie się w zakres doznań oraz pozwolenie na to, by stało się ono paliwem uczuć, form i treści. Zawsze jednak powinniśmy pamiętać o tym, skąd pochodzimy.

Gdy jestem pytany, o czym są moje prace, zawsze odpowiadam, że przede wszystkim o sobie samych. O tym, jak ich poszczególne elementy spotykają się we wspólnej narracji, na którą składają się głośność, delikatność, eksplodująca energia. Badanie ruchu, organizacji i struktury. Poczucie humoru, dynamika, przesada i niedopowiedzenie, połączenie przyjemności i wysiłku, sublimacja szaleństwa i pasji tancerzy oraz fantazja, które splatają się w czystą formę.

Najlepsze prace taneczne dotykają wzniosłości, nawet jeśli daleko im do doskonałości. Musimy sprzeciwiać się myśleniu w kategoriach konserwatywnych i konwencjonalnych, które cechują edukację i szkolenia taneczne, i porzucić stare idee na rzecz nowych, lepszych. Musimy pamiętać, by tańczyć choć trochę każdego dnia… Musimy pamiętać, by tańczyć choć trochę każdego dnia… i nigdy nie robić tego przed lustrem" - napisał Nahrin.

Przekład z języka angielskiego – Józef Jaskulski z Instytutu Muzyki i Tańca.

W 1982 r. Komitet Tańca Międzynarodowego Instytutu Teatralnego (ITI) ustanowił 29 kwietnia – dzień, w którym przyjął chrzest twórca nowoczesnego baletu Francuz Jean-Georges Noverre (1727-1810) – Międzynarodowym Dniem Tańca. Przesłaniem Międzynarodowego Dania Tańca jest celebrowanie tańca, czerpanie radości z uniwersalnego charakteru tej formy sztuki, przekraczanie granic politycznych, kulturowych i etnicznych oraz łączenie ludzi przy pomocy uniwersalnego języka tańca.

Co roku w świat wysyłane jest orędzie wybitnego choreografa lub tancerza wybranego przez Międzynarodowy Komitet Tańca ITI we współpracy ze stowarzyszeniem World Dance Alliance. Ich autorami w minionych latach byli m.in. amerykańska tancerka i badaczka antropologii tańca Katherine Dunham, francuski tancerz i choreograf Maurice Bejart, egipski tancerz i choreograf Mahmound Reda, japoński tancerz Kazuo Ohno oraz amerykański tancerz i choreograf Robert Joffrey. W 2017 r. autorką orędzia była amerykańska choreograf Trisha Brown.