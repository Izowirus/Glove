PAP © 2017 / Maciej Kulczyński
      
            
        

        
        PAP © 2017 / Maciej Kulczyński
      
            
        

        
        PAP © 2017 / Maciej Kulczyński
      
            
        

        
        PAP © 2017 / Maciej Kulczyński
      
            
        

        
        PAP © 2017 / Maciej Kulczyński
      
          
  


  
            Tablicę upamiętniającą współpracę kompozytora Krzysztofa Pendereckiego z Narodowym Forum Muzyki odsłonięto w sobotę w Alei Gwiazd przy NFM we Wrocławiu. "Wrocław to miasto muzyki" - powiedział odsłaniając tablicę Penderecki.
      
            "Cieszę się, że możemy dzisiaj świętować uroczystość upamiętnienia wielkiego Polaka, kompozytora, dyrygenta, naszego przyjaciela i mistrza Krzysztofa Pendereckiego" - powiedział podczas uroczystości dyrektor Narodowego Forum Muzyki Andrzej Kosendiak.

Jak przypomniał, Aleja Gwiazd Narodowego Forum Muzyki powstała po to, aby upamiętniać w przestrzeni miejskiej wybitnych artystów, którzy współpracują z NFM.

Obecny na uroczystości przewodniczący Rady Miejskiej Wrocławia Jacek Ossowski zaznaczył, że Krzysztof Penderecki jest częstym gościem we Wrocławiu. "W ostatnich latach, od inauguracji Narodowego Forum Muzyki, Wrocław bardzo się zmienił pod względem muzycznym. Pokazujemy wielką muzykę i gościmy wielkich mistrzów" - dodał Ossowski.

 W wydarzeniu uczestniczył także sam Krzysztof Penderecki, który podkreślił, że z Wrocławiem jest szczególnie związany. "Wrocław to miasto, które odwiedzam od 40 lat. To niewątpliwie miasto muzyki w Polsce" - powiedział Penderecki.

Krzysztof Penderecki, polski kompozytor i dyrygent, laureat wielu nagród artystycznych w kraju i za granicą. Jest dyrygentem czołowych orkiestr symfonicznych w Stanach Zjednoczonych i Europie. Jego twórczość obejmuje ponad 100 dzieł, w tym utwory kameralne, na instrumenty solowe i orkiestrowe, symfonie, koncerty na różne instrumenty, pieśni i utwory chóralne, opery oraz dzieła kantatowo-oratoryjne. Jest autorem muzyki do ponad 100 filmów animowanych, fabularnych i dokumentalnych oraz do spektakli teatralnych.

Pierwsza pamiątkowa tablica w Alei Gwiazd przy NFM została poświęcona w 2016 r. Christophowi Eschenbachowi, niemieckiemu pianiście i dyrygentowi urodzonemu we Wrocławiu. W Alei Gwiazd zostali uhonorowani także m.in. amerykański saksofonista Charles Lloyd, brytyjski dyrygent John Eliot Gardiner oraz polski kompozytor i dyrygent Stanisław Skrowaczewski.