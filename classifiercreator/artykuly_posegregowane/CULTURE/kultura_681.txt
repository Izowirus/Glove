epa01322000 A woman looks over photographs by Linda McCartney, former wife of Beatle Paul McCartney at the James Hyman Gallery in London, Britain, 22 April 2008. The picture at right is of Janis Joplin shot in San Francisco in 1967. The exhibit opens to the public 25 April.  EPA/ANDY RAIN
Dostawca: PAP/EPA. Archiwum PAP/EPA © 2017 / ANDY RAIN
                                        

            Wystawa kolekcji fotografii Loli Garrido "In the Stream of Time" ("W strumieniu czasu") wraz ze specjalną prezentacją prac Lindy McCartney zostanie otwarta w poniedziałek w Galerii Miejskiej bwa w Bydgoszczy. Na zbiór składa się 90 prac.
      
            Ekspozycja to jedna z wystaw towarzyszących odbywającemu się w Bydgoszczy 25. Międzynarodowemu Festiwalowi Sztuki Autorów Zdjęć Filmowych "Camerimage". W otwarciu weźmie udział twórczyni kolekcji Lola Garrido, która jest hiszpańską kolekcjonerką sztuki i była organizatorką wielu wystaw.

Zbiór Garrido pozwala prześledzić historię fotografii od połowy XIX wieku do lat 90. zeszłego wieku. Kolekcja obejmuje 90 prac 61 mistrzów fotografii, takich jak: Henri Cartier-Bresson, Man Ray, Dorothea Lange, Alexander Rodchenko, Robert Capa, Diane Arbus, Cindy Sherman, Nan Goldin. Wśród autorów są zarówno pionierzy fotografii, jak i wielcy europejscy i amerykańscy autorzy lat 30. i 30. XX wieku.

Kolekcja pokazuje prace legendarnych autorów fotoreportaży, prezentuje osiągnięcia twórców historycznej awangardy, rewolucyjnych fotografów mody oraz uznanych artystów współczesnych.

W ramach wystawy będzie specjalna prezentacja prac autorstwa jednej z najciekawszych fotografek XX wieku, która była naocznym świadkiem ewolucji kultury pop. Portrety autorstwa Lindy McCartney (1941-1998) zgodzili się użyczyć Festiwalowi "Camerimage" i Galerii Miejskiej bwa jej mąż, słynny członek zespołu "The Beatles" Paul McCartney i córka Mary McCartney, którzy sprawują pieczę nad dorobkiem artystki. Będą to wybrane portrety, które powstawały na przestrzeni ponad trzydziestu lat kariery Lindy, z okresu 1965-1997.

Wystawa kolekcji Loli Garrido i prac autostwa Lindy McCartney została zorganizowana we współpracy z diChroma photography w Madrycie. Czynna będzie do 28 stycznia 2018 r.

Tegorocznemu "Camerimage" towarzyszą m.in. przekrojowa wystawa dorobku Davida Lyncha "Silence and Dynamism" (prace malarskie, graficzne, fotograficzne, rysunkowe, także muzyczne, filmowe, design) i wystawa fotografii Gregory'ego Crewdsona "Cathedral of the Pines" w Centrum Sztuki Współczesnej "Znaki Czasu" w Toruniu.