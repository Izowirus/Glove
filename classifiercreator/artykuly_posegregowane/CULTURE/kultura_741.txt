Sopot, 04.08.2017.
Milo Kurtis (P) i Rasm Al-Mashan (L front). Orkiestra Naxos Milo Kurtisa wystąpiła w Sopocie inaugurując 21. Sopot Molo Jazz Festival. Impreza organizowana jest dla upamiętnienia pierwszego festiwalu jazzowego w Polsce, który odbył się w kurorcie w 1956 r.  Archiwum fot. PAP © 2017 / Roman Jocher
                                        

            J. Skrzek, A. Anthimos i J. Piotrowski z zespołu SBB oraz M. Pospieszalski i M. Kurtis zostali w poniedziałek odznaczeni srebrnymi medalami "Zasłużony Kulturze - Gloria Artis" - poinformowało w poniedziałek Narodowe Centrum Kultury na swoim Twitterze.
      
            Medale wręczył wiceminister Kultury i Dziedzictwa Narodowego Jarosław Sellin podczas czwartej edycji Festiwalu Kultury Greków Polskich. Odznaczeni zostali Apostolis Anthimos, Józef Skrzek, Jerzy Piotrowski oraz Marcin Pospieszalski i Milo Kurtis.

SBB (najpierw Silesian Blues Band, później Szukaj, Burz, Buduj - Search, Break, Build) jest polskim zespołem rockowym założony w 1971 r. w Siemianowicach Śląskich przez Józefa Skrzeka, multiinstrumentalistę i wokalistę grupy. SBB w całym okresie swojej działalności rozwijał kilka stylów muzycznych: blues rock, jazz-rock i rock progresywny.

Milo Kurtis, właśc. Dimitrios Kourtis (1951) jest polskim multiinstrumentalistą pochodzenia greckiego, grający na instrumentach etnicznych. W 1975 r. razem z Markiem Jackowskim założył Maanam. Grał m.in. w zespole Izrael, Deuter, Voo Voo i Drum Freaks.

Marcin Pospieszalski (1963) jest polskim kompozytorem, aranżerem, producentem muzycznym, basistą i multiinstrumentalistą. Pospieszalski jest członkiem Akademii Fonograficznej ZPA, współzałożycielem zespołu New Life'm. Współpracował m.in z zespołami: Armia, Tie Break, Young Power, Soyka Yanina & Kompania, 2Tm2,3, Deus Meus, Arka Noego i wokLidią Pospieszalską, Anną Marią Jopek oraz SBB.

Medal "Zasłużony Kulturze - Gloria Artis" nadawany jest osobom szczególnie wyróżniającym się w dziedzinie twórczości artystycznej, działalności kulturalnej lub ochronie kultury i dziedzictwa narodowego.