Margot Kidder, kanadyjska aktorka, która grała dziennikarkę Lois Lane, dziewczynę Supermena, partnerując Christopherowi Reeve'owi w filmach o słynnym bohaterze komiksowym z lat 70. i 80., zmarła w niedzielę w wieku 69 lat - poinformowała we wtorek jej agentka.
      
            Margaret Ruth Kidder, urodzona w październiku 1948 roku, zmarła we śnie swym domu w Montanie.

Sławę przyniosła jej rola w "Supermanie". Wyreżyserowany przez Richarda Donnera film, którego premiera odbyła się w 1978 roku, i jego kolejne trzy części były na całym świecie przebojami kasowymi.

W filmach Kidder gra ambitną reporterkę w redakcji gazety "Daily Planet" w mieście Metropolis, która popada w rozliczne kłopoty, z których wybawia ją kolega z pracy, a faktycznie nieustraszony Superman.

Kidder grała również w serialach "Tajemnica Smallville" i "Słowo na L". Występowała też w sztuce Eve Ensler "Monologi waginy".

Była znaną, zaangażowaną politycznie działaczką. Aktywnie sprzeciwiała się wojnie w Zatoce Perskiej w 1990 roku.

Urodziła się w Kanadzie; w latach 80. spotykała się z ówczesnym premierem Pierre'm Trudeau. W radiowym wywiadzie z ubiegłego tygodnia nazwała go "miłością życia, prawdziwą miłością". Była trzykrotnie zamężna; z małżeństwa z aktorem Johnem Heardem, które trwało 6 dni, miała córkę, Maggie.