epa06118933 (FILE) - Sam Shepard for a photo at the end of the press conference to present the movie 'The assassination of Jesse James by the Coward Robert Ford', directed by New Zealander Andrew Dominik, at the Venice Film Festival, in Venice, Italy, 02 September 2007. Sam Shepard, an Oscar-nominated actor, died on 27 July 2017 at his home in Kentucky. He was 73. EPA/CLAUDIO ONORATI Dostawca: PAP/EPA. Archiwum PAP/EPA © 2017 / CLAUDIO ONORAT
                                        

            Zmarł amerykański aktor i dramaturg Sam Shepard  - poinformował w poniedziałek rzecznik jego rodziny Chris Boneau. Polska publiczność znała go między innymi z takich filmów jak "Helikopter w ogniu" czy "Raport Pelikana". Shepard miał 73 lata.
      
            Był autorem 44 czterech sztuk teatralnych, scenarzystą, pisarzem i eseistą. Zmarł w swym domu w Kentucky na skutek komplikacji wywołanych przez stwardnienie zanikowe boczne - powiedział Boneau.

W 1979 roku otrzymał nagrodę Pulitzera za sztukę "Buried Child", był nominowany do Oscara za rolę drugoplanową w filmie "Pierwszy krok w kosmos".

Napisał scenariusze do takich filmów jak "Zabriskie Point" Michelangelo Antonioniego czy "Me and My Brother" Roberta Franka.

Początkiem prawdziwej kariery filmowej Sheparda była rola w filmie Terrence'a Malicka "Niebiańskie dni".

Jedną z najsłynniejszych sztuk Sheparda "Chora miłość" przeniósł na ekran sam Robert Altman; Shepard zagrał w tym filmie u boku Kim Basinger.

Towarzyszył też Bobowi Dylanowi w 1975 roku podczas słynnego tournee Rolling Thunder Revue jako scenarzysta filmu, który dokumentował podróż i koncerty; blisko dekadę później nagrał z Dylanem piosenkę "Brownsville Girl".

Ostatnie filmy, w jakich zagrał Shepard, to pierwszy sezon serialu "Bloodline" z 2015 roku.

Życiową partnerką Sheparda była amerykańska gwiazda Jessica Lange, którą poznał na planie filmu "Frances". Wcześniej był żonaty z aktorką O-Lan Jones, a potem związany z piosenkarką i poetką Patti Smith.