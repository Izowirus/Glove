epa05444646 Musician Lenny Kravitz performs during the third day of the Democratic National Convention at the Wells Fargo Center in Philadelphia, Pennsylvania, USA, 26 July 2016. The four-day convention is expected to end with Hillary Clinton formally accepting the nomination of the Democratic Party as their presidential candidate in the 2016 election.  EPA/JUSTIN LANE 
Dostawca: PAP/EPA. Archiwum PAP/EPA © 2017 / JUSTIN LANE
                                        

            Amerykański muzyk rockowy Lenny Kravitz wystąpi 8 czerwca przyszłego roku w Tauron Arenie Kraków w ramach wakacyjnej, europejskiej trasy koncertowej.
      
            Autor przebojów "Fly Away" i "American Woman" europejskie występy rozpocznie 31 maja w Monachium, a zakończy 21 lipca w Stuttgarcie. Do Krakowa zawita 8 czerwca. Jak zapowiadają organizatory, fani oprócz starych hitów usłyszą także nowe utwory, nad którymi wokalista bardzo intensywnie pracuje. Ich premiera zapowiadana jest na wiosnę przyszłego roku.

Przedsprzedaż biletów rozpocznie się we wtorek o godz. 10 rano i potrwa 36 godzin. Bilety trafią do ogólnej sprzedaży 15 grudnia.

Kravitz uważany jest za jednego z najwybitniejszych muzyków rockowych naszych czasów. Debiutował w 1989 r. płytą "Let Love Rule" w konwencji rocka i funky lat 60. Przez ćwierć wieku udało mu się wylansować takie przeboje jak "Are You Gonna Go My Way", "Fly Away", "American Woman" czy "Again". Wydał 10 albumów studyjnych, które sprzedały się w nakładzie ponad 38 milionów egzemplarzy na całym świecie.

Kravitz jest wszechstronnie uzdolnionym muzycznym samoukiem – wokalistą, gitarzystą, basistą, perkusistą, autorem tekstów, kompozytorem, producentem. Poza branżą muzyczną próbował sił w aktorstwie (zagrał w m.in. "Igrzyskach śmierci" i "Kamerdynerze"), projektował odzież i obuwie. Ale poza muzyką to aranżacja wnętrz interesuje go najbardziej. W 2003 założył firmę, która zajmuje się designem.