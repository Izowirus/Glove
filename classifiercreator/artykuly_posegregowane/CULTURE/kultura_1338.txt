Łódź, 24.02.2014. Wokalista zespołu Depeche Mode David Gahan podczas występu brytyjskiej grupy, 24 bm. w łódzkiej Atlas Arenie. (gm/cat) PAP/Grzegorz Michałowski Archiwum PAP © 2016 / Grzegorz Michałowski
                                        

            Brytyjska grupa Depeche Mode ogłosiła we wtorek w Mediolanie premierę w 2017 roku nowego albumu zatytułowanego "Spirit". Płycie ma towarzyszyć światowa trasa koncertowa, która rozpocznie się 5 maja w Sztokholmie.
      
            Album, "Spirit", który jest oczekiwany na początku 2017 roku, będzie czternastym krążkiem brytyjskiej grupy.

Pierwsza część trasy koncertowej "Global Spirit Tour" potrwa od 5 maja do 23 lipca, w sumie znane są 32 daty tournee. Muzycy przemierzą 21 krajów europejskich, w tym Francje (Nicea, Lille i Paryż), Belgia, Węgry, Słowacja, Rosja, Niemicy, Włochy i Portugalia, poinformował zespół Depeche Mode podczas konferencji prasowej w Mediolanie, która przyciągnęła dziesiątki dziennikarzy z całego świata.

Na trasie koncertowej znalazła się też Warszawa. Koncert na PGE Narodowym odbędzie się 21 lipca 2017 r.

Trasa będzie kontynuowana, zgodnie z jeszcze nieokreślonymi bliżej terminami w krajach Ameryki Północnej i Południowej.

Depeche Mode powstał w 1979 roku w Basildon w Wielkiej Brytanii. Grupa ma na koncie ponad 100 milionów sprzedanych płyt. Ogromnym sukcesem był krążek "Violator" (1990), który zawiera hity "Personal Jesus" i "Enjoy the Silence".

Ostatni album Depeche Mode "Delta Machine", wydany został w 2013 r. Towarzyszyła mu również rozległa światowa trasa, która przyciągnęła na koncerty w sumie ponad 2,5 miliona fanów.