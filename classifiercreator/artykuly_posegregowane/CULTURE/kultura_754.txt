epa03366772 Canadian singer Leonard Cohen performs during his concert at the Olympic Stadion in Amsterdam, The Netherlands, 21 August 2012. Cohen presented songs from his new album 'Old Ideas'.  EPA/PAUL BERGEN
Dostawca: PAP/EPA. Archiwum PAP/EPA © 2017 / PAUL BERGEN
                                        

            Ostatnie wiersze Leonarda Cohena, nad którymi pieśniarz pracował kilka dni przed śmiercią, zostaną wydane w przyszłym roku, ogłosił jego były menadżer. W tomie "The Flame" znajdą się nie tylko niepublikowane utwory poetyckie, a także fragmenty prozy i ilustracje.
      
            "W ostatnich miesiącach życia Leonard miał jeden cel: ukończyć tę książkę, składającą się głównie z jego niepublikowanych wierszy i fragmentów z jego notatników" - powiedział Robert Kory, jego dawny menedżer w specjalnym oświadczeniu. "Zbiór +The Flame+ był jego główną troską" - dodał.

Książka będzie współredagowana w Stanach Zjednoczonych, Kanadzie i Wielkiej Brytanii, a zostanie opublikowana w październiku 2018 roku.

Leonard Cohen zmarł 7 listopada 2016 r. w wieku 82 lat, kilka tygodni po wydaniu albumu "You Want It Darker". Zanim został kompozytorem w połowie lat sześćdziesiątych, Leonard Cohen poświęcił się pisaniu, w tym poezji. Opublikował zbiory takie jak "Flowers for Hitler" i dwie powieści, z których wydana w 1966 roku "Beautiful Losers", stała się klasycznym kanadyjskim przejawem kontrkultury.

W rodzinnym mieście pieśniarza, Montrealu zaplanowany jest na 6 listopada specjalny koncert w rocznicę śmierci poety i pieśniarza, z udziałem artystów takich jak Elvis Costello i Sting. Obecność zapowiedział również kanadyjski premier Justin Trudeau.