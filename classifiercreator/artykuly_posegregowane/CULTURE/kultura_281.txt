Katowice, 30.09.2017. Sobo Blues Band podczas koncertu w ramach 37. edycji festiwalu Rawa Blues w katowickim Spodku, 30 bm. (mr) PAP/Andrzej Grygiel ***Zdjęcie do depeszy PAP pt. Prawie 5 tys. osób na Rawa Blues Festival w Katowicach*** Archiwum PAP © 2018 / Andrzej Grygiel
                                        

            Udogodnienia dla rodziców z pociechami, warsztaty plastyczne, menu z potrawami dla najmłodszych – podczas tegorocznego Rawa Blues Festival organizatorzy zadbają o to, by na imprezie dobrze bawiły się całe rodziny.
      
            Festival startuje 27. września w Katowicach.

Tradycyjnie już, podczas sobotniego koncertu w katowickim „Spodku” nie będzie sprzedawany alkohol. - Na Rawie Blues kręci nas wyłącznie muzyka, nie używki – podkreśla Irek Dudek, twórca i dyrektor festiwalu.

Podobnie jak w ubiegłym roku, w hali zostanie uruchomiona specjalna bramka, dzięki której rodzice lub opiekunowie będą mogli jednorazowo opuścić festiwal, by odwieźć maluchy do domu i powrócić na kolejne koncerty gwiazd Rawy Blues. Coś dla dzieci znajdzie się również w menu festiwalowej restauracji. Oczywiście, podobnie jak w ubiegłych latach, dzieci do 12 roku życia wchodzą do „Spodka” za darmo.

Na inaugurację imprezy zaplanowano zlot motocyklistów i ich przejazd przez centrum Katowic. "Liczę, że właściciele dwóch kółek dopiszą i takie przejazdy wpiszą się na stałe w klimat Rawy" – mówi Irek Dudek.

Tegoroczny festiwal rozpocznie się kliniką gitarową Tinsley'a Ellisa. Gwiazdą koncertu w NOSPR będzie Marcia Ball – pianistka i wokalistka czterokrotnie nominowana do Grammy, wielokrotna laureatka Blues Music Awards, czyli „bluesowych Oscarów”. Jej koncert poprzedzi występ akustycznego duetu Martin Harley – Daniel Kimbro, specjalizującego się w bluesowej klasyce.

Największą gwiazdą koncertu w „Spodku” będzie Robert Cray - jeden z najwybitniejszych współczesnych artystów bluesowych, pięciokrotny laureat nagrody Grammy, który nagrywał i koncertował z ikonami bluesa i rock'n'rolla. Na scenie „Spodka” wystąpią także między innymi: Laura Cox, wspomniany wyżej Tinsley Ellis oraz Irek Dudek, który zaprezentuje się w bigbandowym wcieleniu.