The House of the Sailor at the archeological site opens to the public after being restored and secured in Pompeii, near Naples, Italy, 22 September 2017. Restoration works started in 2013, as part of the 'Great Pompeii Project'. Archiwum fot. PAP/EPA/CESARE ABBATE
                                        

            Dwoje francuskich turystów zostało w piątek zatrzymanych w Pompejach na południu Włoch pod zarzutem kradzieży cennych przedmiotów, pozostałości starożytnego miasta. Przyłapani zostali na gorącym uczynku przez dozorców parku archeologicznego.
      
            W plecaku 53-letniego mężczyzny wezwani policjanci znaleźli fragmenty 13 naczyń z terakoty. Jego partnerka, która w pierwszym momencie zdążyła uciec straży, miała w torbie kawałek marmuru o wymiarach 17 x 7 centymetrów.

Francuzi zostali spisani przez policję i odpowiedzą z wolnej stopy w trybie natychmiastowym za kradzież zabytków archeologicznych.

Kradzieże na terenie wykopalisk w Pompejach, podobnie jak w pobliskim Herkulanum, nie należą do rzadkości.

Często dochodzi tam też do niszczenia przez zwiedzających murów budynków i obiektów ocalałych z wybuchu Wezuwiusza w 79 roku naszej ery. Niektórzy turyści wypisując na ścianach domów swoje imiona powodują czasem poważne szkody.