Kołobrzeg 07.1974. Festiwal Piosenki Żołnierskiej.
Nz. piosenkarka Anna Jantar podczas występu.
/bpt/
PAP/CAF - Stefan Kraszewski Archiwum PAP/CAF © 2017 / Stefan Kraszewski
                                        

            Najlepsi uczestnicy programów muzycznych "The Voice of Poland", "Twoja Twarz brzmi znajomo" oraz "Mam Talent" zaśpiewają utwory Anny Jantar w Warszawie. Koncert "Tribute to Jantar" odbędzie się 29 października w Teatrze Palladium.
      
            "Tribute to Jantar" to projekt, w którym na jednej scenie najlepsi uczestnicy programów muzycznych "The Voice of Poland", "Twoja Twarz brzmi znajomo" oraz "Mam Talent" śpiewają utwory Anny Jantar.

Marek Kaliszuk, Ernest Staniaszek, Arek Kłusowski, Katarzyna Sawczuk i kilku innych wokalistów, którzy dotarli do ścisłych finałów muzycznych show, ukazują nowe oblicze znanych nam piosenek.

Sukces koncertów tkwi w nowatorskich i zróżnicowanych aranżacjach piosenek polskich artystów. Repertuar Anny Jantar przyciągnął już w wielu miastach tłumy fanów twórczości artystki, a z każdym kolejnym koncertem wciąż przybywa nowych...

Osiem wspaniałych młodych głosów wykonuje takie przeboje jak "Tylko mnie poproś do tańca", "Nic nie może wiecznie trwać" czy "Najtrudniejszy pierwszy krok", a to wszystko przy akompaniamencie orkiestry pod kierownictwem Krzysztofa Mroziaka.

Koncert "Tribute to Jantar" odbędzie się 29 października w warszawskim Teatrze Palladium. Początek imprezy - godz. 16.