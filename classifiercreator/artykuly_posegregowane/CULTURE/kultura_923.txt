Szczecin , 12.02.2013. Legenda polskiego jazzu Jan "Ptaszyn" Wróblewski zagrał w studiu S-1 Polskiego Radia Szczecin. Wraz z towarzyszącymi mu muzykami "Ptaszyn" Wróblewski zainaugurował tegoroczne Zmagania Jazzowe. 12. edycja odbywa się pod hasłem "Poczuj puls miasta!". Organizuje je Stowarzyszenie Orkiestra Jazzowa. (mb/awol) PAP/Marcin Bielecki Archiwum PAP © 2017 / Marcin Bielecki
                                        

            Niezwykły koncert w Poznaniu. W uniwersyteckiej Auli wystąpi w środę gigant polskiego jazzu, saksofonista Jan "Ptaszyn" Wróblewski. Muzykowi towarzyszyć będzie jego Sextet.
      
            Jan "Ptaszyn" Wróblewski to artysta-muzyk instytucja, saksofonista tenorowy i barytonowy, kompozytor, aranżer, dyrygent, krytyk, publicysta muzyczny, pedagog i radiowiec.

Mistrz prowokuje i zaskakuje precyzyjną stylistyką modern-jazzu, nienaganną techniką gry na saksofonie, znakomitymi kompozycjami i niebanalnymi aranżacjami. Jest uosobieniem całej "polskiej szkoły jazzu" i jej najlepszym ambasadorem.

Jan "Ptaszyn" Wróblewski Sextet wystąpi w składzie: Henryk Miśkiewicz - saksofon altowy, Robert Majewski - trąbka, Sławomir Kurkiewicz - kontrabas, Wojciech Niedziela - fortepian oraz Marcin Jahr - perkusja.

Koncert odbędzie się 28 czerwca w Auli UAM w Poznaniu. Początek imprezy - godz. 19.