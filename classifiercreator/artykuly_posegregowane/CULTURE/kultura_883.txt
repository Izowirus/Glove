Chester Bennington, wokalista zespołu Linkin Park, popełnił samobójstwo w swym domu w Palos Verdes w Kalifornii - podał w czwartek lekarz sądowy hrabstwa Los Angeles.
      
            Bennington miał 41 lat. Według AP wokalista walczył z uzależnieniem od alkoholu i narkotyków. Miał sześcioro dzieci z dwóch małżeństw.

Zespół Linkin Park zdobył nagrodę Grammy, a ich debiutancki album "Hybrid Theory" rozszedł się w 10 mln egzemplarzy.

Bennington zaistniał na scenie muzycznej w 1999 roku, gdy został polecony zespołowi Xero, który poszukiwał wokalisty i nagrał dla niego pierwsze utwory. Został frontmanem Xero, które z czasem zmieniło nazwę na Linkin Park.