Warszawa, 25.06.2017. Muniek Staszczyk (C) z zespołem T.Love podczas koncertu w ramach świętojańskiego pikniku Wianki nad Wisłą na warszawskim Podzamczu, wieczorem 24 bm. Dla zebranej publiczności na scenie wystąpiły muzyczne gwiazdy: T.Love, O.S.T.R., Xxxanaxx, Vavamuffin oraz DJ Afrojack. (zuz) PAP/Leszek Szymański Archiwum PAP © 2017 / Leszek Szymański
                                        

            Co prawda lider T.Love Muniek Staszczyk zapowiedział zawieszenie działalności grupy, ale do końca roku muzycy grają. I to gdzie: na początku września dwa koncerty w Chicago, a potem mini tourne po Wielkiej Brytanii.
      
            Na początku września - 2 i 4 - T.Love zagra dwa koncerty w Chicago. Zespół jest tam doskonale znany i niejeden raz gościł na lokalnej liście przebojów Top 15 polonijnego Wietrznego radia.

W drugiej połowie września kapela rozpocznie mini tourne po Wyspach Brytyjskich. Początek - 21 w Birmingham. Kolejne koncerty w Bristolu, Southampton, Edynburgu, Londynie, Manchesterze. Zakończenie - 1 października w Dublinie.

W programie - przegląd największych hitów zespołu z okazji 35-lecia grupy, a także utwory z ostatniej ich płyty zatytułowanej po prostu "T.Love".