PAP/EPA/PAUL HILTON
                                        

            Zmarły dwa lata temu Prince będzie bohaterem serii dokumentalnej poświęconej jego życiu i karierze. Dokument zrealizuje reżyserka, scenarzystka i producentka, laureatka nagrody Sundance Film Festival, Ava DuVernay.
      
            "Prince był geniuszem, jedyny sposób, w jaki mogę zrobić ten film, to z miłością i z wielką ostrożnością" - zapowiedziała Ava DuVernay.

Reżyserka otrzymała pozwolenie spadkobierców Prince'a do wykorzystania wszelkich dostępnych materiałów związanych z jego życiem i karierą.

Prince zmarł 21 kwietnia 2016 roku w wieku 57 lat. Nagrał m.in. płyty "1999", "Dirty Mind", "Controversy" i "Diamonds And Pearls". Gwiazdor zdobył siedem nagród Grammy, Złoty Glob i Oscara za muzykę do filmu "Purple Rain". W 2004 roku został wprowadzony do Rock And Roll Hall Of Fame.