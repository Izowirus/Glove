Kendrick Lamar, Martin Garrix, Daria Zawiałow i południowoafrykański zespół Die Antwoord - to gwiazdy Kraków Live Festival. Dwudniowa impreza startuje w piątek.
      
            Kendrick Lamar, amerykański raper, sprzedał na świecie ponad 7 milionów płyt w tym 4,5 miliona w Stanach Zjednoczonych.

Współpracował między innymi z takimi muzykami jak: Snoop Dogg, Dr. Dre, Wiz Khalifa, Rihanna, Game, Drake, A$AP Rocky, Tech N9ne, Eminem, 50 Cent czy Kanye West.

Martin Garrix, to holenderski fenomen, często porównywany, z uwagi na przedział wiekowy jego fanów, z... Justinem Bieberem. Jednak Garrix DJ i producent muzyczny, wykonuje muzykę z gatunków bigroom house, electro house, dutch house, progressive house oraz trap.

W zestawieniu DJ Mag Top 100 Garrix zajął dwukrotnie pierwsze miejsce - w 2016 i 2017 roku.

Południowoafrykański zespół Die Antwoord jest doskonale znany polskiej publiczności. Występował w naszym kraju już kilka razy, m.in. jako gość festiwalu Open’er w 2010, zagrał w strefie kibica w Poznaniu podczas Euro 2012 oraz na iFestival w Warszawie w 2014 roku. Zespół z Kapsztadu wykonuje muzykę hip-hopową w odmianie rap-rave.

Kraków Live Festival to dwudniowy festiwal muzyczny w Krakowie organizowany przez Alter Art. Festiwal, co roku przyciąga kilkadziesiąt tysięcy fanów muzyki i jest swoistym zakończeniem sezonu festiwalowego w Polsce.