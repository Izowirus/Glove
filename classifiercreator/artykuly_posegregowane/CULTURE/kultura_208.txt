Gdańsk, 12.03.2016. Reżyser filmowy i teatralny Andrzej Wajda podczas uroczystości wręczenia mu tytuł Honorowego Obywatela Miasta Gdańska, w gdańskim Dworze Artusa, 12 bm. (aw/dw) PAP/Adam Warżawa PAP © 2016 / Adam Warżawa
                                        

            Retrospektywa filmów Andrzeja Wajdy, oprowadzanie kuratorskie Andy Rottenberg i spotkania warsztatowe. Znany jest program wydarzeń towarzyszących wystawie "Perspektywa wieku dojrzewania. Szapocznikow - Wróblewski - Wajda" w Muzeum Śląskim w Katowicach.
      
            Retrospektywa filmów Andrzeja Wajdy odbywa się w katowickim Kinie Kosmos. Uzupełnieniem wystawy „Perspektywa wieku dojrzewania” będą pokazy kultowych filmów reżysera: "Samson" (29 sierpnia, g. 19.30), "Wszystko na sprzedaż" (5 września, g. 18) i "Krajobraz po bitwie" (12 września, g. 18). Seans filmu "Samson" rozpocznie się od spotkania z kuratorką wystawy - Andą Rottenberg, która wcześniej będzie oprowadzać po ekspozycji "Perspektywa wieku dojrzewania. Szapocznikow - Wróblewski - Wajda".

1 września, o godz. 11, Muzeum Śląskie zaprasza dzieci z opiekunami na warsztat rodzinny "Skala". W czasie spotkania poruszone zostaną tematy zmieniającego się z wiekiem ciała. Kiedy rośniemy najszybciej? Kiedy przestajemy rosnąć? Czy człowiek może maleć? Zajęcia odbędą się w przestrzeni wystaw czasowych Muzeum Śląskiego.

W Stolarni Muzeum Śląskiego w Katowicach odbędą się dwa wykłady. Małgorzata Wiktorko, kuratorka Muzeum Sztuki w Łodzi, analizować będzie twórczość Aliny Szapocznikow w kontekście przemian kobiecego ciała (4 września, godz. 18). Marta Dziewańska, kuratorka oraz kierownik działu badań Muzeum Sztuki Nowoczesnej w Warszawie i współkuratorka wystawy "Andrzej Wróblewski: Recto/Verso. 1948-1949, 1956-1957" przybliżać będzie postać Andrzeja Wróblewskiego (18 września, godz. 18). Wstęp na wykłady jest wolny.