epa06727374 Polish actor Borys Szyc attends the press conference for 'Cold War' during the 71st annual Cannes Film Festival, in Cannes, France, 11 May 2018. The movie is presented in the Official Competition of the festival which runs from 08 to 19 May.  EPA/CLEMENS BILAN / POOL 
Dostawca: PAP/EPA. Archiwum PAP/EPA © 2018 / CLEMENS BILAN / POOL
                                        

            Festiwal w Cannes - oprócz bycia świętem kina - jest także targami filmowymi, gdzie się kupuje, sprzedaje. To jest gigantyczny market, na którym ludzie wymieniają się pomysłami i kontaktami - powiedział PAP aktor Borys Szyc.
      
            Podczas sobotniej uroczystości rozdania nagród 71. Międzynarodowego Festiwalu Filmowego w Cannes Paweł Pawlikowski otrzymał nagrodę dla najlepszego reżysera za dramat "Zimna wojna". Film walczył również o najważniejszą nagrodę festiwalu - Złotą Palmę.

Jak podkreślił w niedzielnej rozmowie z PAP aktor Borys Szyc, który w "Zimnej wojnie" wciela się w postać Lecha Kaczmarka, udział w canneńskim festiwalu "można traktować w kategoriach snu".

"To była gigantyczna bomba emocjonalna; tyle bodźców zaatakowało nas tu z każdej strony. Emocji było naprawdę mnóstwo, spotkaliśmy setki osób, które przez całe życie - nie tylko jako artysta, ale też człowiek - podziwiasz, oglądasz. Niektóre z nich, jak Gary Oldman, przyczyniły do tego, że chciałem zostać aktorem" - mówił Szyc. Jak dodał, przeżycia takie jak m.in. osobiste gratulacje od przewodniczącej jury Cate Blanchett, "pozostaną w pamięci do końca życia".

Aktor podkreślił, że takie reakcje to "gigantyczne potwierdzenie, że to, co robisz jest dobre, fajne, że warto to robić", a także tego, że "filmowcy są wielką rodziną". "Tutaj nie było między nami żadnych różnic - wielka gwiazda, ktoś tam z Polski; oni byli autentycznie przejęci tym filmem, zainteresowani też tym, co tam u nas, w tej Polsce się dzieje, jak to wygląda. Pytali Pawła (Pawlikowskiego) o historię Polski" - powiedział Szyc.