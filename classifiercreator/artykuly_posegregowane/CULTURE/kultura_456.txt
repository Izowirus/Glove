Piotr Domalewski, twórca "Cichej nocy", odebrał w poniedziałek Polskie Nagrody Filmowe Orły 2018 za najlepszy film. Filmowiec otrzymał statuetki w kategoriach: Najlepszy Film, Najlepszy Scenariusz, Najlepsza Reżyseria oraz Odkrycie Roku.
      
            Film Domalewskiego okazał się lepszy od "Pokotu" Agnieszki Holland i Kasi Adamik oraz "Twojego Vincenta" Doroty Kobieli i Hugh Welchmana.

"Cicha noc" Domalewskiego, który w poniedziałek odebrał także Orły za najlepszy scenariusz, reżyserię oraz w kategorii Odkrycie Roku, to jego fabularny debiut. Film opowiada o emigrancie Adamie, który wraca na święta do rodzinnego domu. Orły w poniedziałek odebrali także aktorzy występujący w filmie: Dawid Ogrodnik za pierwszoplanową kreację Adama oraz Agnieszka Suchora i Arkadiusz Jakubik za drugoplanowe role rodziców chłopaka.

"Cichą noc" doceniono także za najlepszy dźwięk (Jerzy Murawski, Kacper Habisiak, Marcin Kasiński).

Gala wręczenia 20. Polskich Nagród Filmowych Orły 2018 odbyła się w Teatrze Polskim w Warszawie.