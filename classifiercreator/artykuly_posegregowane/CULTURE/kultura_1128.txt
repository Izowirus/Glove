Warszawa, 25.04.2014. Występ Wojciecha Waglewskiego i zespołu Voo Voo. Koncert dziękczynny "Nie lękajcie się iść pod prąd" odbył się na Pl. Piłsudskiego, 25 bm. inaugurując stołeczne obchody kanonizacji Jana Pawła II zorganizowane przez Centrum Myśli Jana Pawła II.  (bz/soa)
PAP/Bartłomiej Zborowski Archiwum PAP © 2017 / Bartłomiej Zborowski
                                        

            "7" - nowy album formacji Voo Voo opowiada o siedmiu dniach tygodnia. Singiel promujący krążek "Środa", premierę miał oczywiście w środę... Premiera całego albumu - 7 marca.
      
            Niedawno obchodzili 30-lecie, jednak nie zwalniają tempa. „Postanowiliśmy jeszcze raz zrobić płytę, której nikt nie będzie chciał kupić” - żartował Wojciech Waglewski.
Na nowym albumie Voo Voo znajdzie się zaledwie siedem utworów, a każdy z nich będzie zatytułowany od kolejnych dni tygodnia.

Wojciech Waglewski jest kompozytorem i autorem wszystkich utworów na nowym albumie zespołu, który współtworzą: perkusista Michał Bryndal, basista Karim Martusewicz oraz saksofonista i wokalista Mateusz Pospieszalski.

Płyta powstawała w grudniu 2016 i styczniu 2017 roku w Studiu S-4, a także w trójkowym Studiu im. Agnieszki Osieckiej. Za realizację dźwięku odpowiadał Jacek Gładkowski. Piotr „Emade” Waglewski materiał zmiksował i współpracował przy jego produkcji.