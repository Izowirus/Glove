Warszawa, 22.01.2016. Reżyser Filip Bajon podczas próby dla mediów spektaklu "Dożywocie" w teatrze Polskim w Warszawie. Komedię Aleksandra Fredry, ukazującą świat kapitału i kapitalistów, wyreżyserował Filip Bajon.  (tg/abug) PAP/Tomasz Gzell PAP © 2017 / Tomasz Gzell
                                        

            Reżyser takich filmów, jak np. "Magnat", "Przedwiośnie", "Poznań 56", czyli Filip Bajon w piątek świętuje jubileusz 70 urodzin.
      
            Filip Bajon urodził się 25 sierpnia 1947 roku w Poznaniu. Studiował w łódzkiej Szkole Filmowej, skończył też prawo na Uniwersytecie Adama Mickiewicza w Poznaniu. Jest nie tylko reżyserem filmowym i teatralnym, ale i scenarzystą, producentem, pedagogiem, pisarzem oraz Członkiem Zarządu Głównego Stowarzyszenia Filmowców Polskich.

Debiutował w 1976 roku filmem "Videokaseta". Wówczas zrealizował też pierwszy fabularny film telewizyjny "Powrót". Z kolei w 1979 roku za "Arię dla atlety", czyli pierwszy pełnometrażowy film kinowy, uhonorowany został nagrodami za debiut w Gdańsku i San Remo, w którym przedstawił pełne dramatyzmu dzieje zapaśnika Władysława Góralewicza.

"Uwielbiam robić filmy historyczne. Nie przepadam za robieniem filmów współczesnych. Film historyczny, to film, w którym mogę stworzyć obraz i prawdziwy ruch, czyli esencję kina" - powiedział niegdyś w wywiadzie dla PAP Life Bajon.