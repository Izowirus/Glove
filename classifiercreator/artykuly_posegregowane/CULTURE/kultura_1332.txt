Warszawa, 22.02.2015. Targowisko Sztuki w Arkadach Kubickiego w Zamku Królewskim w Warszawie, 22 bm. Targowisko organizowane jest od ponad dziesięciu lat przez studentów i absolwentów Akademii Sztuk Pięknych w Warszawie. Impreza daje możliwość bezpośredniego kontaktu z artystami oraz przyjrzenia się z bliska nowym trendom we współczesnej sztuce. (zuz) PAP/Paweł Supernak PAP © 2016 / Paweł Supernak
                                        

            1000 dzieł: obrazy i rzeźby współczesne, fotografie, numizmaty, książki i albumy będą wystawione na sprzedaż podczas 14. Warszawskich Targów Sztuki, które odbędą się  w Arkadach Kubickiego Zamku Królewskiego w Warszawie od piątku do niedzieli.
      
            "Warszawskie Targi Sztuki są jednym z najważniejszych wydarzeń artystycznych w kraju, które co roku gromadzi duże grono marszandów, kolekcjonerów, kuratorów, muzealników, artystów. To prawdziwe targi piękna - powiedziała PAP Kama Zboralska, przewodnicząca Rady Programowej Targów. - Jest to impreza, podczas której można kupić dzieła XIX-wiecznych mistrzów i reprezentantów najmłodszego pokolenia twórców" - dodała.

Podczas Targów można kupić dzieła takich mistrzów jak Teodor Axentowicz, Leon Wyczółkowski, Alfons Karpiński, jak też klasyków współczesności: Wojciecha Fangora, Henryka Stażewskiego, Tadeusza Kantora, Ryszarda Winiarskiego, Stefana Gierowskiego, Jana Tarasina.

W Arkadach Kubickiego wystawione będą też prace uznanych i cenionych twórców takich jak: Zbigniew Gostomski, Ewa Kuryluk, Jacek Sienicki, Jarosław Modzelewski, Włodzimierz Pawlak, Koji Kamoji, Marek Chlanda, Wojciech Cieśniewski, Olga Wolniak.

Pokolenie młodszych artystów, odnoszących już sukcesy, reprezentują prace Łukasza Stokłosy, Moniki Szwed, Bereniki Kowalskiej, Marcina Kowalika.

Na targach zaprezentuje się około 50 wyselekcjonowanych galerii m.in. Zderzak, Artemis, Milano, Karowa, Galeria Muzalewska, Mostra, Piekary, Olimpus, Ney Gallery & Prints, mia Gallery, Stalowa, 101Projekt, Artinfo.pl, Galeria Od czasu do czasu, Arttrakt, Pragaleria oraz antykwariatów m.in. Artykwariat, Galeria 32, Rempex, Prima Porta Antiquities, Antiquariat Krak, Connaisseur, Polski Dom Aukcyjny Wojciech Śladowski, Grafiteria.

"Wystawimy blisko 1000 dzieł sztuki, m.in. obrazy, rzeźby oraz obiekty antykwaryczne, w tym także z okresu starożytności. Do nabycia będą też unikatowe numizmaty" – mówi Piotr Lengiewicz, prezes Rempexu, który jest organizatorem WTS.

"Dla miłośników fotografii galerie przygotowały bogatą propozycję, będą prace m.in. Pawła Pierścińskiego, Czesława Czaplińskiego, Ryszarda Horowitza, Tomasza Sikory, Natalii LL, Bronisława Schlabsa i Kacpra Kowalskiego. Będzie też grafika cyfrowa i warsztatowa oraz rzeźby Józefa Wilkonia, Marcina Rząsy, Grzegorza Gwiazdy, Józka Nowaka, Beaty Czapskiej i Moniki Osieckiej. Zboralska zwraca też uwagę na obecność na targach ciekawego rzemiosła artystycznego m.in. art deco.

Podobnie jak w poprzednich latach, pojawią się wydawnictwa artystyczne: Zachęta – Narodowa Galeria Sztuki, Arkady, Kurtiak i Ley oraz Leopolis.

Podczas WTS organizowane są warsztaty dla dzieci i młodzieży przez warszawską Pracownię Kwadrat Grafiki Artystycznej Iwony Cur. Gośćmi warsztatów są tacy uznani artyści, jak Andrzej Pągowski i Józef Wilkoń. W ramach części edukacyjnej odbędą się eksperckie wykłady o sztuce i rynku sztuki m.in. o inwestowaniu w sztukę starożytną, o wycenie dzieł sztuki, realiach rynku antykwarycznego i fotografii kolekcjonerskiej.

Zarówno zajęcia plastyczne, jak i prelekcje cieszą się ogromnym zainteresowaniem. W tym roku już po raz drugi pojawi się Art &Ruinart Atelier, obecne na najbardziej prestiżowych targach sztuki m.in. Art Basel (Bazylea), Miami Art Basel (Miami), ARCO (Madryt), London Desinger. Dom Szampański Ruinart istnieje od ponad 300 lat, a od 1896 roku, kiedy wybitny artysta Alfons Mucha zaprojektował plakat, współpracuje i uczestniczy w międzynarodowym świecie sztuki.

W tym roku Targom będą towarzyszyć dwie wystawy: wybitnego artysty Jacka Malczewskiego i Andrzeja Mierzejewskiego, którego twórczość z pewnością warto przypomnieć. Autorem aranżacji tych wystaw jest Lena Szwed-Strużyńska, scenograf telewizyjny i teatralny, członek Rady Programowej WTS.