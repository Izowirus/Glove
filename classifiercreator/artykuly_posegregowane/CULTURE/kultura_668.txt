Warszawa, 09.10.2017. Logo  Polskiego Instytutu Sztuki Filmowej na ścianie siedziby Polskiego Instytutu Sztuki Filmowej w Warszawie, 9 bm. W poniedziałek Rada Programowa Instytutu ma zaopiniować pismo ministra kultury Piotra Glińskiego w sprawie odwołania ze stanowiska dyrektor Magdaleny Sroki. (rp/am) PAP/Radek Pietruszka PAP © 2017 / Radek Pietruszka
                                        

            Minister kultury prof. Piotr Gliński powołał Radę Polskiego Instytutu Sztuki Filmowej na lata 2017-2020 - podało ministerstwo na swojej stronie internetowej. Rada składa się z 11 osób. Są to m.in. Jacek Bromski, Joanna Szymańska, Rafał Wieczyński, Mateusz Matyszkowicz i Igor Ostrowski.
      
            "Minister Kultury i Dziedzictwa Narodowego powołał Radę Polskiego Instytutu Sztuki Filmowej na lata 2017-2020. Rada składa się z 11 członków, tworzą ją przedstawiciele twórców, producentów filmowych, związków zawodowych działających w kinematografii, kin, dystrybutorów, nadawców, operatorów telewizji kablowych i platform cyfrowych" - napisano.

W skład Rady weszli: Jacek Bromski (dotychczasowy przewodniczący Rady), Jarosław Szoda, Tomasz Dąbrowski, Joanna Szymańska, Andrzej Jakimowski, Andrzej Bubeła, Zbigniew Żmigrodzki, Mateusz Matyszkowicz, Krzysztof Turkowski, Igor Ostrowski oraz Rafał Wieczyński.

MKiDN podało, że członków Rady Instytutu minister kultury powołuje na trzyletnią kadencję. "Rada wytycza kierunki działania Instytutu oraz opiniuje jego roczne plany działalności i sprawozdania, także finansowe" - przypomniał resort kultury.

autor: Katarzyna Krzykowska