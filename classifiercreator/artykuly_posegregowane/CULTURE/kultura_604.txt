Warszawa 11.11.2013  Gmach galerii Zachęta po renowacji. soa 
PAP/Jacek Turczyk PAP © 2017 / Jacek Turczyk
                                        

            Zachęta Narodowa Galeria Sztuki zaprasza na noworoczne oprowadzanie po wszystkich swych wystawach w towarzystwie przewodnika Marcina Matuszewskiego.
      
            W Nowy Rok można zostać uczestnikiem oprowadzania po wszystkich aktualnych wystawach pokazywanych w Zachęcie. Przewodnik Marcin Matuszewski wskaże najważniejsze wątki, przytoczy szerszy kontekst prezentowanych dzieł, przedstawi twórczość prezentowanych artystów oraz odpowie na wszystkie pytania zwiedzających. To doskonała okazja, aby jeszcze lepiej zapoznać się z aktualnymi wystawami w Zachęcie.

Podczas noworocznego zwiedzania z przewodnikiem będzie można zobaczyć wystawy: Maria Anto, Radość nowych konstrukcji; (Po)wojenne utopie Mariana Bogusza, Sarkis; oraz Tęcza anioła, Anna Ostoya.

Wystawa Marii Anto w Zachęcie jest obszernym przeglądem dzieł malarki od jej śmierci w 2007 roku. Prezentuje około 60 obrazów (portretów indywidualnych i zbiorowych, przedstawień zwierząt, scen alegorycznych i krajobrazów) oraz rysunki i wybór archiwaliów. Prace artystki wpisują się w tradycję surrealizmu — malarstwa metaforycznego, sztuki naiwnej, a także fantastyki o charakterze baśniowym.

Wstęp na noworoczne oprowadzanie po galerii Zachęta w cenie biletu. Zbiórka w holu głównym. Oprowadzanie rozpocznie się 1 stycznia 2018 o godz. 17 i potrwa do 20.