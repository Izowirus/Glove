Warszawa, 11.12.2016. Teatr Collegium Nobilium. W cyklu Evviva l'Arte pisarka Joanna Bator (nz) i reżyser Paweł Pawlikowski "Najściślejsze ojczyzny". (ar/mgut) 
PAP/Andrzej Rybczyński Archiwum PAP © 2018 / Andrzej Rybczyński
                                        

            Polska pisarka Joanna Bator otrzyma wraz ze swą niemiecką tłumaczką Esther Kinsky tegoroczną nagrodę im. Hermanna Hessego. Poinformowała o tym Fundacja Hermana Hessego w Calw (Badenia-Wirtembergia).
      
            Jury wyeksponowało w uzasadnieniu dwie powiązane ze sobą powieści Bator - "Piaskowa góra" i "Chmurdalia". Wskazano na "poetycki, a jednocześnie ironicznie zdystansowany język" polskiej pisarki, który "w przekładzie Kinsky tworzy samodzielny kosmos językowy".

Nagroda im. Hermanna Hessego jest dotowana sumą 20 tysięcy euro; obie tegoroczne laureatki otrzymają po połowie tej sumy. Nagroda jest przyznawana co dwa lata w uznaniu osiągnięć literackich o znaczeniu międzynarodowym, w połączeniu z ich przekładami.

Wręczenie nagrody odbędzie się 2 lipca (w dniu urodzin Hessego) w Calw.

Hermann Hese, niemiecki prozaik, poeta i eseista, laureat literackiego Nobla w 1946 r., urodził się i wychował w Calw. Zmarł w 1962 roku.