epa05377823 US musician Bruce Springsteen performs at the Olympiastadion in Berlin, Germany, 19 June 2016. EPA/PAUL ZINKEN Dostawca: PAP/EPA. Archiwum PAP/EPA © 2016 / PAUL ZINKEN
                                        

            "Chapter &amp; Verse" to płyta towarzysząca premierze autobiografii Bruce'a Springsteena "Born To Run". Płyta zawiera 18 wybranych przez "Bossa" najważniejszych utworów z jego kariery, w tym 5 niepublikowanych nigdy piosenek. Premiera - 23 września.
      
            Album otwierają dwa utwory grupy The Castiles, w której nastoletni Springsteen śpiewał i grał na gitarze, a kończy tytułowym numerem z wydanej w 2012 roku płyty "Wrecking Ball".

W nagraniach grup Steel Mill i The Bruce Springsteen Band pojawiają się muzycy, którzy współtworzyć będą później słynny E Street Band.

Solowe demo Springsteena - "Henry Boy" i "Growin' Up" - pochodzą z 1972 roku, na chwilę przed tym, jak Bruce rozpoczął nagrywanie debiutanckiej płyty "Greetings From Asbury Park, N. J.".

"Chapter & Verse" ukaże się na płycie CD i dwóch płytach winylowych. Dodatkowo zawiera teksty piosenek i mało znane zdjęcia artysty.