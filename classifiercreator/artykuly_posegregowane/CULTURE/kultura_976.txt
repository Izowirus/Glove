epa05965783 View of a palm tree behind a giant canvas of the official poster of the 70th annual Cannes Film Festival on the Palais des Festivals facade, in Cannes, France, 15 May 2017. The film festival will run from 17 to 28 May.  EPA/SEBASTIEN NOGIER 
Dostawca: PAP/EPA. PAP/EPA © 2017 / SEBASTIEN NOGIER
                                        

            Film Aleksandry Terpińskiej pt. "Najpiękniejsze fajerwerki ever" otrzymał nagrodę Rails d'Or dla najlepszego filmu krótkometrażowego podczas tegorocznej 70. odsłony festiwalu filmowego w Cannes.
      
            O nagrodzie dla Terpińskiej poinformował w czwartek Polski Instytut Sztuki Filmowej.

30-minutowy obraz Terpińskiej opowiada o życiu mieszkańców nienazwanego europejskiego miasta, nagle przerwanym przez wojnę. Reżyserka opowiada o jednym dniu trójki młodych przyjaciół - granych przez Justynę Wasilewską, Malwinę Buss i Piotra Polaka - którzy muszą na nowo przemyśleć swoje życiowe plany wobec nieoczekiwanego wybuchu konfliktu zbrojnego. Jak tłumaczyła artystka, inspiracją do stworzenia filmu była dla niej sytuacja na Ukrainie.

Scenariusz Terpińskiej wygrał konkurs "Przypadek", zorganizowany z okazji Roku Kieślowskiego. Film zakwalifikował się do 56. edycji Semain de la Critique, canneńskiego Tygodnia Krytyki, którego celem jest przyglądanie się i nagradzanie młodych filmowców i debiutantów.

Reżyserka jest absolwentką wydziału psychologii na Uniwersytecie Warszawskim. Na swoim koncie ma etiudy szkolne - "Tonio Kroeger" (2010), "Święto zmarłych" (2011), "Ameryka" (2015), a także krótkie metraże: "Leszczu" (2013) i "Czeski Łabędź" (2015). Za swoje prace Terpińska nagrodzona została m.in. Grand Prix podczas Short Film Festival w Dramie, Best Short Film na Cottbus Film Festival oraz Nagrodę Polskiego Instytutu Sztuki Filmowej i Mastershot na Festiwalu Camerimage.