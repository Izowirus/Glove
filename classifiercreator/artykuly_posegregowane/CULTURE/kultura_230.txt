W domu pogrzebowym na Cmentarzu Wojskowym w Warszawie rozpoczęły się uroczystości pogrzebowe Tomasza Stańki. W ostatnim pożegnaniu muzyka biorą udział m.in. rodzina, przyjaciele ludzie kultury i muzycy, wiceminister kultury Paweł Lewandowski.
      
            Stańko był trębaczem, kompozytorem i aranżerem, jednym z najważniejszych muzyków na polskiej i europejskiej scenie jazzowej.

Jego Kwintet z lat 1968-73 uznany został za jedną z najlepszych formacji w historii polskiego jazzu. Nagrał około 40 autorskich płyt, komponował muzykę filmową. Był wielokrotnie nagradzany, m.in. w 2003 r. otrzymał Europejską Nagroda Jazzową.

Muzyk zmarł 29 lipca w warszawskim szpitalu onkologicznym na Ursynowie. Miał 76 lat. Od kilku miesięcy chorował na raka płuc.