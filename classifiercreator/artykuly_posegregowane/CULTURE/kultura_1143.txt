epa05392420 US tenor saxophonist Marcus Strickland (L) and US trumpeter Keyon Harrold (R) perform with US jazz singer Gregory Porter (unseen) on the Pyramid Stage during the Glastonbury Festival of Contemporary Performing Arts 2016 at Worthy Farm, near Pilton, Somerset, Britain, 26 June 2016. The outdoor festival runs from 22 to 26 June.  EPA/ANDREW COWIE 
Dostawca: PAP/EPA. PAP/EPA © 2017 / ANDREW COWIE
                                        

            Trębacz Keyon Harrold, pianiści Jan Lundgren i Matthew Shipp, a także wokalistka Agnieszka Wilczyńska - to tylko niektórzy wykonawcy, którzy wystąpią podczas międzynarodowego festiwalu Szczecin Jazz, który rusza w najbliższy wtorek.
      
            "Elementem spajającym tegoroczny festiwal jest trąbka, ponieważ zaczyna młoda gwiazda jazzu Keyon Harrold, który właśnie otrzymał swoją pierwszą nagrodę Grammy, a specjalnym koncertem 15 czerwca podsumuje go wielka gwiazda jazzu trębacz Wynton Marsalis, który nagród Grammy otrzymał już dziewięć" - powiedział PAP szczeciński saksofonista Sylwester Ostrowski, sprawujący opiekę artystyczną nad festiwalem.

Organizatorzy nazywają Harrolda "muzyczną rewelacją" i "wschodzącą gwiazdą amerykańskiego jazzu"; to trębacz i producent muzyczny m.in. Jay'a-Z, Beyonce, Mary J Blige, czy Rihanny.

Na festiwalu pierwszy raz w Polsce i tylko na koncercie w Szczecinie zagra amerykański kontrabasista, wokalista i kompozytor Bill Salter - powiedział Ostrowski. Salter jest autorem takich popularnych przebojów, jak "Just The Two of Us", czy "Where is The Love". Muzyk wystąpi podczas szczecińskiego koncertu m.in. z wokalistką Dorotą Miśkiewicz.

Swoje najnowsze płyty przedstawią pianiści Jan Lundgren ze Szwecji i Matthew Shipp ze Stanów Zjednoczonych. Młodą polską scenę reprezentował będzie duet Magda Zawartko/Krzysztof Piasecki wspierany przez trębacza Piotra Damasiewicza i saksofonistę Tomasza Wendta.

Festiwal rozpocznie się 28 lutego i potrwa do 12 marca. Zakończy do Gala Polskiego Jazzu przygotowana przez wokalistkę Agnieszkę Wilczyńską i Artura Andrusa. Na gali wystąpią także Henryk Miśkiewicz i Andrzej Jagodziński Trio.

W połowie czerwca zaplanowano koncert specjalny, podsumowujący festiwal w wykonaniu Wyntona Marsalisa wraz z Jazz at Lincoln Center Orchestra i NFM Filharmonią Wrocławską.