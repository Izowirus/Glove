epa06648739 (FILE) - Japanese animation director Isao Takahata poses for a photo during the 62nd Locarno International Film Festival, in Locarno, Switzerland, 06 August 2009 (reissued 06 April 2018). According to reports, Isao Takahata, co-founder of Studio Ghibli, died at the age of 82 at the Tokyo hospital in Japan.  EPA/MARTIAL TREZZINI   EDITORIAL USE ONLY 
Dostawca: PAP/EPA. PAP/EPA © 2018 / MARTIAL TREZZINI
                                        

            W piątek w wieku 82 lat zmarł jeden z najwybitniejszych twórców japońskich filmów animowanych Isao Takahata. O zgonie, który nastąpił w szpitalu w Tokio poinformowało studio Ghibi, z którym filmowiec współpracował od lat i którego był współzałożycielem.
      
            Wiadomość o śmierci reżysera podała też w piątek japońska telewizja publiczna NHK.

Isao Takahata urodził się w 1935 r. Ukończył Uniwersytet Tokijski, następnie – mimo że nie miał doświadczeń w pracy rysownika i animatora – podjął pracę w studiu filmowym Toei Animation, gdzie zadebiutował filmem "Horus, książę Słońca". W 1979 r. powstał animowany serial telewizyjny "Ania z Zielonego Wzgórza", który przyniósł mu uznanie,

W okresie pracy w tym studio Takahato poznał Hayao Miyazakiego japońskiego reżysera filmów anime, rysownika i twórcę mangaka. Współpracował z nim jako producent przy filmie "Nausicaa z Doliny Wiatru".

W latach 80. Takahata i Miyazaki założyli studio Ghibi.

W 1981 r. Takahata stworzył komedię "Jarinko Chie", a w latach 1981-83 serial animowany pod tym samym tytułem, który liczył ponad 60 odcinków. W 1982 wyreżyserował film "Wiolonczelista Goshu" według opowiadania Kenjiego Miyazawy.

W okresie współpracy ze studiem Ghibi wyreżyserował dramat wojenny "Grobowiec świetlików" (1988), "Powrót do marzeń" (1991), "Szopy w natarciu" (1994) i serial komediowy "Rodzinka Yamadów" (1999). W 2013 r. wyreżyserował oparty na tradycyjnych motywach japońskich z okresu Heian (X w.) film animowany "Księżniczka Kaguya", który był nominowany do Oscara. Była to - zgodnie z deklaracją Takahaty - ostatnia jego produkcja.