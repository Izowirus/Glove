epa03577648 British actor Daniel Day-Lewis arrives at the EE BAFTA's, British Academy Film Awards, in London, Britain, 10 February 2013.  EPA/FACUNDO ARRIZABALAGA 
Dostawca: PAP/EPA. PAP/EPA © 2017 / FACUNDO ARRIZABALAGA
                                        

            Trzykrotny laureat Nagrody Akademii Filmowej, 60-letni brytyjski aktor Daniel Day-Lewis, podjął decyzję o zakończeniu kariery artystycznej – poinformowała w Los Angeles jego rzeczniczka i zarazem autorka biografii aktora, Leslee Dart.
      
            "Daniel Day-Lewis jest ogromnie wdzięczny współpracownikom oraz publiczności, która towarzyszyła mu przez wiele lat kariery" – zaznaczyła w oświadczeniu dla prasy.

Aktor teatralny i filmowy, syn irlandzkiego poety Cecila Day-Lewisa i aktorki Jill Balcon, zadebiutował w 1971 r. rolą w filmie Johna Schlesingera "Ta przeklęta niedziela". Miał wówczas 14 lat. W późniejszym okresie grał w Bristol Old Vic i był członkiem Royal Shakespeare Company.

Rzeczniczka aktora odmówiła komentarzy na temat powodów decyzji o zakończeniu po 46 latach kariery scenicznej.

Daniel Day-Lewis jest uważany za jednego z najlepszych aktorów w historii kina. Jako jedyny mężczyzna zdobył trzy Oscary za najlepsze role pierwszoplanowe. W 1989 r. wyróżniono go za rolę w filmie "Moja lewa stopa", w 2007 r. otrzymał Nagrodę Akademii za rolę w filmie "Aż poleje się krew", a w 2012 r. za film "Lincoln".

Był też dwukrotnie nominowany do tej nagrody – za "Aż poleje się krew" oraz za film "Gangi Nowego Jorku" z 2002 roku, gdzie grał rolę Billa „Rzeźnika”.

W grudniu b.r. na ekrany wejdzie ostatni film z udziałem aktora "Phantom Thread" (Nić widmo), którego akcja rozgrywa się w londyńskim świecie mody lat 50.