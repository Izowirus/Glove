epa05951235 Kasia Mos from Poland performs with the song 'Flashlight' during rehearsals for the First Semi Final of the 62nd annual Eurovision Song Contest (ESC) at the International Exhibition Centre in Kiev, Ukraine, 08 May 2017. The ESC 2017 Grand Final is held on 13 May. EPA/SERGEY DOLZHENKO Dostawca: PAP/EPA. PAP/EPA © 2017 / SERGEY DOLZHENKO
                                        

            Kasia Moś zakwalifikowała się do finału tegorocznego konkursu Eurowizji! Podczas wtorkowego półfinału  reprezentująca nasz kraj wokalistka zaśpiewała piosenkę "Flashlight". Brawo Kasia, brawo twórcy piosenki!" - komentował prowadzący transmisję z Kijowa w TVP1 i TVP Polonia Artur Orzech.
      
            Podczas wtorkowego półfinału Eurowizji 2017 w Kijowie wystąpiło 18 kandydatów, wśród nich reprezentująca Polską Kasia Moś. Piosenkarka wykonała utwór "Flashlight" i zakwalifikowała się do finału imprezy.

Na reprezentantkę Polski w 62. Konkursie Piosenki Eurowizji 2017 Kasia Moś została wybrana głosami widzów telewizyjnej Jedynki i jurorów.

Inni finaliści wyłonieni we wtorek to reprezentanci Mołdawii, Grecji, Szwecji, Portugalii, Armenii, Australii, Cypru i Belgii. O miejscu w finale decydowali jurorzy i widzowie z poszczególnych krajów. Głosy oddane na wykonawcę z własnego kraju były nieważne. Z jednego numeru można było oddać 20 głosów.

Automatycznie do finału kwalifikują się wykonawcy z tzw. wielkiej piątki: Hiszpanii, Wielkiej Brytanii, Włoch, Francji i Niemiec.

Gościem specjalnym wieczoru była Jamala, zwyciężczyni ubiegłorocznego finału Eurowizji w Sztokholmie.

Drugi półfinał odbędzie się 11 maja. Finał tegorocznego konkursu Eurowizji zaplanowano na 13 maja.