epa05297800 US writer John Irving poses for photographers during the presentation of his book 'Avenuey of Mysteries' in Madrid, Spain, 10 May 2016. The novel tells about a writer who explores his fears. EPA/PACO CAMPOS Dostawca: PAP/EPA. Archiwum PAP/EPA © 2018 / PACO CAMPOS
                                        

            Amerykański pisarz i scenarzysta filmowy John Irving został laureatem The Dayton Literary Peace Award, którą przyznano mu "za całokształt twórczości". O przyznaniu nagrody autorowi m.in. powieści "Świat według Garpa" poinformowała we wtorek agencja Associated Press.
      
            O przyznaniu nagrody "za całokształt twórczości" pisarzowi poinformowała we wtorek agencja Associated Press.

Jak podała AP, Irving jest autorem takich powieści jak "Świat według Garpa" (1978) i "Regulamin tłoczni win" (1985), w których "badał złożoność różnic seksualnych i inne kwestie społeczne".

Rada Fundacji Dayton Literary Peace Award ogłosiła Johna Irvinga, którego pierwsza powieść pt. "Uwolnić niedźwiedzie" ukazała się 50 lat temu, laureatem nagrody pokojowej "za całokształt twórczości" im. Richarda C. Holbrooke'a. Nagroda ta została nazwana na cześć zmarłego amerykańskiego dyplomaty, który pośredniczył w osiągniętych w 1995 r. w Ohio porozumieniach pokojowych kończących wojnę w Bośni.

Założycielka i przewodnicząca fundacji nagród pokojowych Sharon Rab poinformowała, że "książki Irvinga pomagają czytelnikom rozumieć i identyfikować z ludźmi innymi niż oni sami".

The Dayton Literary Peace Prize jest doroczną amerykańską nagrodą literacką "doceniającą moc słowa pisanego w promocji pokoju". Przyznawana jest od 2006 r., a jej wysokość wynosi 10 tys. dolarów. W ubiegłych latach jej laureatami byli m.in. Studs Terkel, Taylor Branch, Gloria Steinem i Elie Wiesel.

John Winslow Irving (ur. 2 marca 1942 r. w Exeter w stanie New Hampshire) jest amerykańskim pisarzem i scenarzystą filmowym. W 1999 r. otrzymał Oscara za najlepszy scenariusz adaptowany do filmu "Wbrew regułom" w reż. Lasse Hallstroema, który nakręcono na podstawie powieści Irvinga "Regulamin tłoczni win".