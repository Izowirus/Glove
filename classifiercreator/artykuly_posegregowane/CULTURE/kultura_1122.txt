epa05518859 Italian fire fighters work during the recovery operation of the Holy Shroud from the church of San Francesco, at high risk of collapse, in the municipality of Arquata del Tronto, Italy, 01 September 2016.  EPA/MIBACT / HANDOUT  HANDOUT EDITORIAL USE ONLY/NO SALES 
Dostawca: PAP/EPA. Archiwum PAP/EPA © 2017 / MIBACT / HANDOUT
                                        

            13 tys. dzieł sztuki i zabytkowych przedmiotów uratowano w środkowych Włoszech w miejscowościach, które ucierpiały w wyniku trzęsień ziemi od sierpnia ub.r. – podała Obrona Cywilna. Operacja niesienia pomocy dziedzictwu kultury sztuki miała ogromny zasięg.
      
            W 329 miejscach, spod ruin zburzonych lub częściowo zniszczonych kościołów, pałaców i muzeów wydobyto i ocalono obrazy, przedmioty i malowidła sakralne, dzwony, a także 5 tysięcy cennych ksiąg i 2600 metrów bieżących materiałów z historycznych archiwów.

Takie operacje przeprowadzono po trzęsieniu ziemi w sierpniu, a następnie po dwóch seriach wstrząsów w odstępie czterech dni w październiku ub.r. i w styczniu tego roku.

Działania te prowadzone były we współpracy ze strażą pożarną, specjalną komórką karabinierów do spraw ochrony dziedzictwa i z włoskim Ministerstwem Kultury oraz z wolontariuszami, specjalizującymi się w ratowaniu dzieł sztuki.

Zespoły złożone z przedstawicieli służb i ekspertów dokonały 4500 inspekcji, by oszacować szkody w historycznych budowlach znajdujących się w dziesiątkach pełnych zabytków, ale dotkniętych zniszczeniami miejscowości w regionach Lacjum, Umbria, Marche i Abruzja. Wiele z tych kontroli trzeba było powtarzać po kolejnych trzęsieniach ziemi w centrum kraju.

Poważne straty odnotowano w budynkach sakralnych. 53 proc. z nich nie nadaje się do użytku.

Częściowo zniszczona została bazylika świętego Benedykta w Nursji, zbudowana w miejscu urodzin patrona Europy. Gotowość sfinansowania jej odbudowy zadeklarowała Unia Europejska.

Z Rzymu Sylwia Wysocka