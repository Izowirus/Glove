epa05706239 John Travolta (L) and Kelly Preston (R) arrive for the 74th annual Golden Globe Awards ceremony at the Beverly Hilton Hotel in Beverly Hills, California, USA, 08 January 2017.  EPA/PAUL BUCK 
Dostawca: PAP/EPA. Archiwum PAP/EPA © 2018 / PAUL BUCK
                                        

            Amerykański aktor John Travolta zostanie uhonorowany statuetką Cinema Icon Award podczas 71. festiwalu filmowego w Cannes. Wręczenie nagrody odbędzie się 15 maja - po premierze nowego filmu pt. "Gotti", w którym zagrał postać sławnego mafiosa.
      
            O nagrodzie dla aktora poinformowała w sobotę agencja Associated Press, powołując się na publikację w branżowym czasopiśmie "Variety".

Jak podała AP, redaktor naczelny magazynu "Variety" Steven Gaydos w opublikowanym tekście podkreślił, że "długa kariera i popularność Travolty +znakomicie kwalifikują+ go do otrzymania tego zaszczytu".

Wręczenie nagrody odbędzie się 15 maja w Cannes, po premierze nowego filmu "Gotti" w reż. Kevina Connolly'ego. Travolta zagrał w nim postać sławnego amerykańskiego mafiosa Gottiego Seniora.

John Joseph Travolta (ur. 18 lutego 1954 r. w Englewood) jest amerykańskim aktorem, producentem filmowym i piosenkarzem. W 1977 r. otrzymał za rolę Tonego Manero w filmie "Gorączka sobotniej nocy" w reż. Johna Badhama nominacje do Oscara i nagrody Złotego Globu. Drugą nominację do Oscara zdobył w 1994 r. za rolę Vincenta Vegi w "Pulp Fiction" w reż. Quentina Tarantino.

W 1996 r. Travolta otrzymał nagrodę Złotego Globu dla najlepszego aktora za postać Chili Palmera w komedii kryminalnej "Dorwać małego" w reż. Barry'ego Sonnenfelda.

Występ w musicalu "Grease" w 1978 r., gdzie partnerował Olivii Newton-John, przyniosła mu nominację do Złotego Globu w kategorii najlepszy aktor w komedii lub musicalu.