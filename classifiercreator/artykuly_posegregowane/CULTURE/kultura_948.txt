epa03250739 US songwriter and singer Suzanne Vega performs on stage at Heimathafen in Berlin Neukoelln, Berlin, Germany on 05 June 2012  EPA/MATTHIAS BALK
Dostawca: PAP/EPA. Archiwum PAP/EPA © 2017 / MATTHIAS BALK
                                        

            Nazywana Leonardem Cohenem w spódnicy, Suzanne Vega wystąpi  16 czerwca w Warszawie. Piosenkarka ma na swoim koncie takie hity, jak  "Luka", "Tom's Diner", czy  "Caramel".
      
            Suzanne Vega jest uznawana za jeden z najważniejszych głosów swojego pokolenia - znakomitą wokalistką i błyskotliwą autorkę tekstów. Debiutowała w pierwszej połowie lat 80-tych ubiegłego wieku, sprzedała wiele milionów płyt i 7-krotnie była nominowana do prestiżowych nagród Grammy.

W swoich poetyckich, ciepłych balladach Vega opowiada o problemach, z którymi borykają się zwykli ludzie, dostrzega wokół siebie to, co innym umyka i przekazuje w bardzo emocjonalny sposób.

Autorka takich przebojów jak „Luka”, „Tom`s Diner”, „Caramel”. Z jej rozpoznawalnej twórczości inspiracje czerpały takie gwiazdy, jak Sinead O'Connor czy Tracy Chapman. Sama artystka przyznaje, że fascynowała ją twórczość Boba Dylana, Leonarda Cohena i Lou Reeda, którzy wywarli ogromny wpływ na jej muzykę i teksty.

Suzanne Vega urodziła się 11 lipca 1959 roku w Santa Monica w Kalifornii, ale dorastała w Nowym Jorku. Pierwsze kroki stawiała grywając w folkowych klubach, m.in. w popularnym Folk City, gdzie występował także sam Bob Dylan. W kwietniu 1985 roku ukazał się jej pierwszy album zatytułowany "Suzanne Vega". Debuit okazał się być wielkim sukcesem artystki. Utwór "Marlene On the Wall" otrzymał mnóstwo pozytywnych recenzji, znalazł się na liście magazynu Rolling Stone w 100 najlepszych nagraniach lat 80-tych, a cały album pokrył się platyną. Dwa lata później Suzanne Vega nagrała piosenkę "Luka", która stała się chyba najbardziej znanym hitem w całej karierze muzycznej artystki. Utwór pochodził z albumu "Solitude Standing" (1987) i to właśnie ten krążek wyniósł Suzanne Vega do rangi międzynarodowej gwiazdy.

Ostatni album “Lover, Beloved: Songs From An Evening With Carson McCullers” (2016) jest oparty na sztuce teatralnej, którą napisała wspólnie ze znanym kompozytorem Duncanem Sheikiem (Spring Awakening, American Psycho) „Carson McCullers Talks About Love” w 2011.

W sztuce Suzanne Vega wciela się w postać pisarki Carson McCullers i w formie wspomnień opowiada życiu, miłości i sztuce. Próbując wytłumaczyć samą siebie McCullers walczy z własnymi demonami z przeszłości. Gładko przechodząc pomiędzy monologiem i piosenkami Suzanne Vega łączy niezwykłego ducha i niebanalny humor Carson McCullers. Twórcy zostali nominowani do dorocznej nagrody Drama Desk za muzykę to tej sztuki.

W Warszawie Suzanne Vega wystąpi 16 czerwca w Palladium Początek imprezy - godz. 20.00.