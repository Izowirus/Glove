epa06463431 Sam Rockwell (L) and Frances McDormand (R), winners of Outstanding Performance by a Cast in a Motion Picture for 'Three Billboards Outside Ebbing, Missouri,' pose in the Press Room during the 24th annual Screen Actors Guild Awards ceremony at the Shrine Exposition Center in Los Angeles, California, USA, 21 January 2018. The SAG Awards honors the best achievements in film and television performances. EPA/MIKE NELSON Dostawca: PAP/EPA. PAP/EPA © 2018 / MIKE NELSON
                                        

            Dramat "Trzy billboardy za Ebbing, Missouri" zdobył w niedzielę w Los Angeles najważniejszą nagrodę amerykańskiej Gildii Aktorów Filmowych (SAG Awards) - za obsadę. Cieniem na gali kładł się skandal z molestowaniem kobiet, który wybuchł ostatnio w Hollywood.
      
            Film Martina McDonagha, opowiadający historię kobiety dochodzącej sprawiedliwości po zabójstwie córki, otrzymał nie tylko nagrodę wręczaną za najlepszą obsadę. Występująca w nim Frances McDormand została uznana za najlepszą aktorkę, natomiast Sam Rockwell został wyróżniony za najlepszą rolę drugoplanową.

Gary Oldman zwyciężył w kategorii najlepszy aktor za wcielenie się w postać Winstona Churchilla w filmie "Czas mroku" ("Darkest Hour"). Za najlepszą drugoplanową rolę została uhonorowana Allison Janney, grająca wymagającą matkę łyżwiarki w filmie "Jestem najlepsza" ("I, Tonya").

Nagroda za dorobek artystyczny została przyznana wybitnemu aktorowi Morganowi Freemanowi.

Serial "Tacy jesteśmy" ("This Is Us") zdobył statuetkę za najlepszą obsadę serialu dramatycznego. Z kolei nagrodą za najlepszą obsadę serialu komediowego uhonorowano serial "Figurantka" ("Veep").

Ceremonię rozdania nagród poprzedziły dwa dni demonstracji w obronie praw kobiet, w których uczestniczyły setki tysięcy osób. Podczas gali wielokrotnie padały deklaracje poparcia dla akcji akcji #MeToo oraz Czas minął (Time's up). Przyczyną #MeToo stał się skandal z udziałem producenta filmowego Harveya Weinsteina, którego kilkadziesiąt kobiet oskarżyło o molestowanie, a kilka o gwałt; kampania Time's up ma pomagać w walce z molestowaniem seksualnym w przemyśle filmowym i poza nim.

"Żyjemy w przełomowym momencie, maszerujemy naprzód z pozytywną energią i skupieniem, dopilnujmy, byśmy pełniły tę misję z empatią i wytrwałością" - oświadczyła w mowie powitalnej prowadząca ceremonię Kristen Bell.

24. gala rozdania nagród SAG odbyła się w Shrine Auditorium w Los Angeles.

SAG Awards, przyznawane przez 120 tys. amerykańskich aktorów, zwykle wskazują faworytów do najbardziej prestiżowych wyróżnień w świecie filmu - Oscarów, gdyż to właśnie aktorzy stanowią największą grupę głosujących w Akademii Filmowej. Nominacje do Oscarów zostaną ogłoszone we wtorek.