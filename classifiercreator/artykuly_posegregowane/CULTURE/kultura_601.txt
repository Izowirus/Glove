epa06266498 The Irish rock band U2 performs on stage at the National Stadium in Santiago de Chile, Chile, 14 October 2017. The concert is part of The Joshua Tree Tour 2017, which commemorates the 30th anniversary of the launch of their album, The Joshua Tree. EPA/ELVIS GONZALEZ Dostawca: PAP/EPA. Archiwum PAP/EPA © 2017 / ELVIS GONZALEZ
                                        

            Irlandzki zespół rockowy U2 uplasował się na pierwszym miejscu w rankingu grup muzycznych i solistów, których światowe trasy koncertowe przyniosły największy dochód. Grupa, w której skład wchodzą: Bono, Edge, Adam Clayton i Larry Mullen zarobiła 316 mln USD.
      
            Na drugim miejscu znalazła się grupa Guns N' Roses, która zarobiła 292,5 mln USD według rankingu specjalistycznego magazynu "Pollstar", a na trzecim - brytyjski zespół Coldplay z 238 mln USD.

Wśród finalistów dominują biali mężczyźni - zauważa agencja Reutera. Jedynym wyjątkiem w pierwszej dziesiątce jest wywodzący się z Portoryko i Filipin Bruno Mars, który zarobił łącznie 200 mln dolarów USA.

Najmłodszym piosenkarzem uwzględnionym w rankingu jest 21-letni Ed Sheeran (124,1 mln USD), który znalazł się wśród dziesięciu najlepiej opłacanych bohaterów światowych tras koncertowych.

Żadna z wokalistek nie weszła do tej dziesiątki. Celine Dion zajęła miejsce 11. ze 101,2 mln USD dochodu, a Lady Gaga ze swoim tournee lansującym płytę "Joanna" znalazła się dopiero na 15. miejscu (85,7 mln USD).

Jak podkreśla agencja Reutera, ranking magazynu "Pollstar" bierze pod uwagę wyłącznie dochody ze sprzedaży biletów na koncerty i nie obejmuje dochodów z działalności marketingowej i sprzedaży np. gadżetów, co częściowo może zmienić wyniki zestawienia.