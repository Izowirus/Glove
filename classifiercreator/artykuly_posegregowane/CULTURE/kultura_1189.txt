Spanish director Pedro Almodovar attends the opening night of his career retrospective at The Museum of Modern Art in New York, New York, USA, 29 November 2016. Opening with a special screening of Almodovar's latest work and 20th feature film 'Julieta', to be released in the US on 21 December.   PAP/EPA © 2017 / ALBA VIGARAY
                                        

            Reżyser Pedro Almodovar będzie przewodniczącym jury 70. festiwalu filmowego w Cannes - ogłosili we wtorek organizatorzy. Almodovar, nagrodzony Złotą Palmą za dramat "Wszystko o mojej matce", będzie pierwszym Hiszpanem, który stanie na czele jury konkursu.
      
            Twórca takich filmów jak "Porozmawiaj z nią" i "Wysokich obcasów", który od ponad 30 lat uosabia wszystko co najlepsze w hiszpańskim kinie, zajmie miejsce Australijczyka George'a Millera, reżysera filmu akcji "Mad Max: Na drodze gniewu", który w ubiegłym roku przewodniczył jury - pisze AFP.

Tegoroczny festiwal w Cannes odbędzie się w dniach 17-28 maja.

"Jestem bardzo szczęśliwy, że będę mógł uczestniczyć w takim święcie jak 70. festiwal filmowy w Cannes pełniąc tak wyjątkową funkcję. Jestem wdzięczny i zaszczycony, mam tremę!" - oświadczył Almodovar cytowany w komunikacie organizatorów.

"Funkcja przewodniczącego jury to duża odpowiedzialność i mam nadzieję, że stanę na wysokości zadania. Mogę wam powiedzieć, że poświęcę się całym ciałem i duszą temu zadaniu, które jest jednocześnie przyjemnością i przywilejem" - dodał.

W konkursie głównym w Cannes walczyło pięć filmów Almodovara: "Wszystko o mojej matce", "Volver", "Przerwane objęcia", "Skóra, w której żyję" i w ubiegłym roku - "Julieta". Podczas festiwalu nagrodzono dwa obrazy Hiszpana. W 1999 roku "Wszystko o mojej matce" otrzymało Złotą Palmę, a w 2006 roku film "Volver" został uhonorowany statuetkami za najlepszy scenariusz i dla najlepszych aktorek.

Almodovar, wielki miłośnik kina znany głównie z portretów kobiet, jest autorem 20 filmów fabularnych o barwnej estetyce. Otrzymał dwa Oscary - za "Wszystko o mojej matce" i za "Porozmawiaj z nią".