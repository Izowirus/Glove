epa05969310 French actress Charlotte Gainsbourg poses during the photocall for 'Les Fantomes d'Ismael' (Ismael's Ghosts) at the 70th annual Cannes Film Festival, in Cannes, France, 17 May 2017. Presented out of competition, the movie opens the festival which runs from 17 to 28 May.  EPA/IAN LANGSDON 
Dostawca: PAP/EPA. PAP/EPA © 2018 / IAN LANGSDON
                                        

            Aktorka i piosenkarka Charlotte Gainsbourg wystąpi w sierpniu na OFF Festivalu w Katowicach. Dyrektorem festiwalu jest były wokalista zespołu Myslovitz - Artur Rojek.
      
            Ponoć nie jest łatwo być dzieckiem znanych rodziców. Być może, ale na pewno łatwiej wówczas zadebiutować. Charlotte Gainsbourg, córka brytyjskiej aktorki i piosenkarki Jane Birkin oraz francuskiego piosenkarza, aktora i reżysera Serge'a Gainsbourga, debiutowała, jako piosenkarka w wieku 12 lat, nagrywając z ojcem piosenkę "Lemon Incest".

Zarówno utwór, jak i teledysk wywołały - jakże by inaczej! - skandal. Nie spodobał się nie tylko tytuł "Kazirodztwo cytryn", który jest francuską grą słów "un zeste", czyli skórka, i "inceste" - kazirodztwo, ale także teledysk, w którym Charlotte i półnagi Serge leżą na łóżku...

Skandal nie zaszkodził w karierze Charlotte: zagrała w filmach Larsa von Triera - "Melancholii" czy skandalizującej "Nimfomance". W 2009 roku wygrała nagrodę dla najlepszej aktorki podczas Festiwalu Filmowego w Cannes za film "Antychryst".

Charlotte nie porzuciła jednak śpiewu. W 2004 roku, wraz z francuskim piosenkarzem Étiennem Daho wykonała hit pod tytułem "If" - to zmotywowało Gainbourg do dalszej pracy w branży muzycznej, która zaowocowała wydaną w 2006 roku płytą "5:55", która stała się niezwykle popularna we Francji, gdzie osiągnęła status Platynowej Płyty.

Sukces nakłonił artystkę do nagrania kolejnych albumów. W ciągu następnych dwunastu lat powstały trzy kolejne płyty Charlotte Gainsbourg: "I.R.M.", "Stage Whisper" oraz najnowszy album artystki - wydana w 2017 roku płyta "Rest".