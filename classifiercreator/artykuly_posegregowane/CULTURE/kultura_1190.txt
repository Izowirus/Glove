epa03201038 New Orleans jazz musician Nicholas Payton plays both the trumpet and Fender Rhodes piano at the same time on the WWOZ Jazz Stage on day three of the New Orleans Jazz and Heritage Festival at the New Orleans Fair Grounds Race Course in New Orleans, Louisiana, USA, 29 April 2012. The New Orleans Jazz and Heritage Festival celebrates it's 43rd Anniversary this year with 12 different stages in an annual 10-day cultural celebration that encompasses every style of music associated with the city of New Orleans that includes jazz, gospel, Cajun, zydeco, blues, Rhythm and Blues, rock, funk, African, Latin, Caribbean, folk, and much more in addition to local cuisine, culture, arts, and crafts. EPA/SKIP BOLEN Dostawca: PAP/EPA. Archiwum PAP/EPA © 2017 / SKIP BOLEN
                                        

            Saksofonista David Sanchez, trębacz Nicholas Payton, wokalistka Jane Monheit i pianista Jamie Cullum to niektóre z gwiazd, jakie wystąpią pod koniec lutego na Lotos Jazz Festival – 19. Bielskiej Zadymce Jazzowej – zapowiedział dyrektor festiwalu Jerzy Batycki.
      
            Jak podkreślił Batycki, Zadymka w tym roku będzie festiwalem premier. Polska publiczność po raz pierwszy usłyszy na żywo m.in. materiał z ostatnich płyt Monheit i Sancheza. „Występ Nicholasa Paytona będzie premierą europejską” – dodał. Swoje pierwsze publiczne wykonania na Zadymce będą miały płyty „In America” kwintetu Tomka Grochota z Eddie'm Hendersonem oraz „Tempo” perkusisty Krzysztofa Dziedzica.

Za sprawą Sancheza i Paytona na Zadymce zagoszczą rytmy karaibskie. „David Sanchez to saksofonista pochodzący z Puerto Rico. Dwukrotny zdobywca nagrody muzycznej Grammy. Głęboka znajomość muzyki zarówno jazzowej, jak i tej wywodzącej się z Karaibów, to siła napędowa jego nadzwyczajnej gry. Nowy album +Carib+ to historia opowiadana dźwiękami, splatająca ze sobą pradawne afrykańskie rytmy, melodie Karaibów i na wskroś nowoczesne jazzowe kompozycje” – powiedział Batycki.

Nicholas Payton, jeden z czołowych światowych trębaczy jazzowych, wokalista, kompozytor i laureat Grammy, zaprezentuje z kolei po raz pierwszy w Europie materiał z płyty „Afro-Caribbean Mixtape”.

Hołdem dla wielkiej wokalistki Elli Fitzgerald - okazji wypadającego w tym roku stulecia urodzin - będzie występ Jane Monheit.

Andrzej Herman, jeden z organizatorów Zadymki, powiedział, że o jej przyjazd zabiegano od wielu lat. Udało się teraz. „Dzięki temu będziemy mogli sięgnąć do tego wielkiego jubileuszu – uświetnić stulecie Elli” – dodał.

Statuetkę Anioła Jazzowego dla najwybitniejszych twórców tego gatunku muzyki otrzyma Wojciech Karolak

Monheit po raz pierwszy w Polsce zaprezentuje materiał z płyty „The songbook session: Ella Fitzgerald”.

Statuetkę Anioła Jazzowego, którym organizujące Zadymkę Stowarzyszenie Sztuka Teatr honoruje najwybitniejszych twórców tego gatunku muzyki, otrzyma Wojciech Karolak. Wyróżnienie zostanie wręczone podczas Gali Polskiego Jazzu. Laureat poprowadzi swoje trio, a także wystąpi z gośćmi – big-bandem Wiesława Pieregorólki, Ewą Bem i Janem Ptaszynem Wróblewskim.

Posiadaczami Anioła Jazzowego są już m.in. Johnny Griffin, Roy Hargrove, Joe Lovano, Charlie Haden, Wayne Shorter, McCoy Tyner, Ahmad Jamal i Włodzimierz Pawlik.

W Bielsku-Białej wystąpią też: Karolina Strassmayer, Drori Mondlak oraz formacje Jungle by night z Holandii i Silent Blast Quintet z Litwy. Tradycyjnie jeden z koncertów odbędzie w schronisku górskim na Szyndzielni. Jego gwiazdą będzie zespół Voo Voo.

Ostatnim akordem festiwalu będzie występ Jamie'go Culluma

Jazz będzie królował w Bielsku-Białej przez sześć dni – od 20 do 25 lutego. Ostatnim akordem festiwalu będzie występ Jamie'go Culluma w sali koncertowej Narodowej Orkiestry Symfonicznej Polskiego Radia w Katowicach 26 lutego.

Cullum to brytyjski muzyk jazzowy, pianista, gitarzysta i perkusista, laureat nagrody Grammy i dwóch Złotych Globów. „Wykonuje własne kompozycje, jak i covery innych wykonawców, sięga w różne muzyczne regiony, z tego też powodu jego muzyka określana jest często jako jazz/pop lub crossover. W 2009 r. otrzymał nominację do Złotego Globu za kompozycję +Gran Torino+ z filmu Clinta Eastwooda. Cullum jest określany nadzieją muzyki jazzowej. Nazywany jest +Beckhamem jazzu+ oraz +Sinatrą w trampkach+” – powiedział Batycki.

Zadymce tradycyjnie będzie towarzyszył konkurs dla młodych zespołów. Trójka finalistów, którą wyłoni jury pod przewodnictwem Jana Ptaszyna Wróblewskiego, wystąpi na otwarcie festiwalu w sali koncertowej bielskiej szkoły muzycznej. Koncert wybranego wówczas laureata poprzedzi następnego dnia występ tria Wojciecha Karolaka.

Podczas dotychczasowych edycji Zadymki w Bielsku-Białej występowało wielu wybitnych muzyków, m.in. Wayne Shorter, Hank Jones, Charlie Haden, zespół Yellowjackets, Joe Lovano, Dave Doulgas, Kevin Mahogany, Roy Hargrove, David Murray, Danilo Perez, John Patitucci, Brian Blade, Ahmad Jamal i Benny Golson.