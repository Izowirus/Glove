Warszawa, 11.10.2013. Otwarce Warszawskich Targów Sztuki . Nz. fotograf Krzysztof Gierałtowski. (soa) PAP/Leszek Szymański Archiwum PAP © 2017 / Leszek Szymański
                                        

            Strata zarówno dla Polski jak i dla świata - tak śmierć polskiej rzeźbiarki Magdaleny Abakanowicz skomentował w rozmowie z PAP polski fotograf specjalizujący się w portrecie Krzysztof Gierałtowski. "Nie wiem czy następcy sprostają wszystkim wyzwaniom świata współczesnego" - dodał.
      
            "Portretowałem panią Abakanowicz, fotografowałem ją jako wielką artystkę i zawsze miałem dla jej działań, aż do późnej starości wielki szacunek" - przyznał w rozmowie z PAP Gierałtowski.

"Myślę, że mamy za mało jej prac i już będzie o następne trudno. Odchodzi całe pokolenie i nie wiem czy następcy będą mogli sprostać tym wszystkim wyzwaniom świata współczesnego" - podkreślił fotograf.

Magdalena Abakanowicz, jedna z najbardziej znanych polskich artystek - twórczyni abakanów, które zrewolucjonizowały rzeźbę i tkaninę artystyczną, zmarła w piątek. Informację o jej śmierci potwierdził w rozmowie z PAP rektor warszawskiej ASP prof. Adam Myjak.