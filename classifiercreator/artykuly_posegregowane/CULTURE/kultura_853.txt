Gdynia, 13.07.2013. Amerykańska piosenkarka i pianistka Dionne Warwick na scenie podczas Ladies' Jazz Festival 2013 w Gdyni, 13 bm. (dw) PAP/Piotr Wittman Archiwum PAP © 2017 / Piotr Wittman
                                        

            Marie Dionne Warwick została laureatką Marian Anderson Award - nagrody ustanowionej na cześć Marian Anderson, pierwszej afroamerykańskiej śpiewaczki, która występowała w nowojorskiej Metropolitan Opera. Warwick odbierze ją podczas gali 14 listopada.
      
            Jak podała AP, burmistrz Filadelfii Jim Kenney ogłosił, że pięciokrotna zdobywczyni nagrody Grammy odbierze laur im. Marian Anderson podczas gali 14 listopada br.

Marie Dionne Warwick (ur. 12 grudnia 1940 r.) jest amerykańską piosenkarką i pianistką. Debiutowała w latach 60. XX w. jako wykonawczyni gospel. Wykonuje i nagrywa utwory, które są mieszanką muzyki pop, gospel i rythm&bluesa. Zaśpiewała szereg przebojów, m.in. "I Say a Little Prayer" (1967), "I'll Never Fall in Love Again" (1969) i szlagier grupy Bee Gees "Heartbreaker" (1982). W 1998 r. wystąpiła gościnnie w operze mydlanej "Moda na sukces", gdzie zaśpiewała piosenkę tytułową serialu pt. "High Upon This Love".

Jej single 18 razy gościły w pierwszej setce listy przebojów. Nagrała 20 bestsellerowych albumów. Wspierała szereg kampanii filantropijnych, włączając w to akcje przeciw AIDS i wspierające głodujących na świecie. Jest również mistrzynią edukacji muzycznej.

W ubiegłych latach laureatami Marian Anderson Award byli, m.in. śpiewaczka Patti LaBelle, producenci muzyczni Kenny Gamble i Leon Huff oraz wielki jazzman Wynton Marsalis.