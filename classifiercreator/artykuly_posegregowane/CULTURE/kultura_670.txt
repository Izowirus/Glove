epa06337541 (FILE) - AC/DC rock band members Aungus Young (L) and his brother Malcolm Young pose during the presentation of their album 'Stiff Upper Lip' in Madrid, Spain, 21 March 2000 (reissued 18 November 2017). Guitarist and founding member of AC/DC Malcom Young died on 18 November 2017 at the age of 64 after a long disease.  EPA/Guillermo Junquera 
Dostawca: PAP/EPA. PAP/EPA © 2017 / Guillermo Junquera
                                        

            Nie żyje Malcolm Young, współzałożyciel legendarnego zespołu rockowego AC/DC - poinformowała grupa w sobotę na Facebooku. Muzyk, współautor przebojów takich jak "Highway to Hell" czy "You Shook Me All Night Long", od lat cierpiał na demencję. Miał 64 lata.
      
            "Z głębokim smutkiem AC/DC jest zmuszony poinformować o odejściu Malcolma Younga" - głosi krótki wpis na koncie zespołu, zamieszczony przez brata Malcolma i drugiego współzałożyciela grupy, Angusa Younga.

Jak napisał, Malcolm "odszedł w spokoju, otoczony przez rodzinę". Angus Young nie podał miejsca śmierci brata.

"Dzięki swemu ogromnemu poświęceniu i zaangażowaniu był siłą napędową zespołu. Jako gitarzysta, autor tekstów i wizjoner był perfekcjonistą i wyjątkowym człowiekiem. Zawsze obstawał przy swoim, robił i mówił dokładnie to, co chciał. (...) Jego lojalność wobec fanów była niezrównana" - dodał.

"Pozostawia po sobie wielką spuściznę, która jest nieśmiertelna. Dobra robota, Malcolm" - podkreślił.

64-letni muzyk od kilkunastu lat miał poważne problemy ze zdrowiem; demencja, na którą cierpiał od lat, od dłuższego czasu nie pozwalała mu na dalszą grę w zespole.

Pozostawił żonę, dwoje dzieci, a także troje wnuków, siostrę i brata.

Niecały miesiąc wcześniej, 23 października, w wieku 70 lat zmarł George Young, starszy brat Malcolma i Angusa, producent i mentor AC/DC oraz gitarzysta w zespole Easybeats.