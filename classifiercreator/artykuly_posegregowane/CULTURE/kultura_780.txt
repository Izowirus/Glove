epa05414014 US soul singer Charles Bradley performs on the stage of the Auditorium Stravinski during the 50th Montreux Jazz Festival, in Montreux, Switzerland, 07 July 2016. The music festival runs from 01 to 16 July.  EPA/JEAN-CHRISTOPHE BOTT   EDITORIAL USE ONLY 
Dostawca: PAP/EPA. PAP/EPA © 2017 / JEAN-CHRISTOPHE BOTT
                                        

            W wieku 68 lat zmarł w sobotę w Nowym Jorku słynny amerykański wokalista soulowy Charles Bradley - poinformował magazyn "Billboard", powołując się na menedżera artysty.
      
            Od 2016 roku Bradley zmagał się z chorobą nowotworową. Na początku września poinformował, że odwołuje wszystkie zaplanowane do końca roku koncerty i skupia się na walce z chorobą. Artysta zmarł w otoczeniu najbliższej rodziny i przyjaciół.

Wiadomość o śmierci piosenkarza podano także na jego stronie internetowej: "Z ciężkim sercem informujemy o śmierci Charlesa Bradleya(...) Dziękujemy wam za myśli i modlitwy w tym trudnym okresie".

Pierwszy, debiutancki album "No Time for Dreaming" wydał dopiero w 2011 r. W ubiegłym roku ukazał się trzeci i ostatni album Bradleya "Changes", uznany przez wiele magazynów muzycznych za jeden z najlepszych albumów roku 2016.

Występował także w Polsce, m.in. w 2012 roku na katowickim OFF Festiwalu.