epa06577254 (FILE) - Emoji characters pose during the photocall for 'The Emoji Movie' at the 70th annual Cannes Film Festival, in Cannes, France, 16 May 2017 (reissued 03 March 2018). According to media reports, The Emoji Movie was honored 'Worst Picture' in 2017 at the Golden Rasberry awards. The 38th Golden Raspberry Awards ceremony takes place 03 March 2018.  EPA/SEBASTIEN NOGIER *** Local Caption *** 53522193 
Dostawca: PAP/EPA. Archiwum PAP/EPA © 2018 / SEBASTIEN NOGIER
                                        

            Animowany amerykański "Emotki. Film" otrzymał w sobotę Złotą Malinę dla najgorszej produkcji filmowej. Gwiazdora Hollywoodu Toma Cruise'a "wyróżniono" z kolei za najgorszą rolę męską minionego sezonu.
      
            "Emotki. Film" uzyskał jednocześnie "wyróżnienie" dla najgorszego reżysera (Tony Leondis) i za scenariusz. W produkcji dostrzeżono również najsłabszy tandem aktorski, którym nazwano "dowolne dwie ohydne emotki".

Agencja AP zauważa, że pierwszy raz w 38-letniej historii tych nagród najgorszym filmem okrzyknięta została animacja.

Cruise otrzymał Złotą Malinę za rolę w filmie fantasy "Mumia". Z kolei za najgorszą rolę żeńską "nagrodzono" aktora Tylera Perry'ego, który zagrał kobietę w amerykańskiej komedii "Boo! A Madea Halloween".

Jednocześnie podwójne Złote Maliny przypadły w udziale erotycznemu melodramatowi "Ciemniejsza strona Greya" - za najgorszy remake bądź sequel oraz dla aktorki drugoplanowej (Kim Basinger, laureatki Oscara z 1998 roku w tej samej kategorii). Mela Gibsona "uhonorowano" natomiast wyróżnieniem za najgorszą drugoplanową rolę męską, w komedii "Co wiecie o swoich dziadkach?".

W opublikowanym w serwisie YouTube filmie, w którym ogłoszono laureatów Złotych Malin, pojawił się również fragment zatytułowany "In Memoriam", poświęcany tradycyjnie zmarłym artystom. Tym razem wyświetlono tam zdjęcia postaci ze świata filmu, wobec których wysuwane są oskarżenia o molestowanie seksualne, m.in. producenta Harveya Weinsteina, reżysera Woody'ego Allena czy aktorów Billa Cosby'ego, Kevina Spacey i Dustina Hoffmanna. Na koniec pokazano również zdjęcie prezydenta USA Donalda Trumpa, który dawniej prowadził w telewizji program reality show. Fragment zakończono zdaniem: "Jest nam bardzo przykro, ale nie będzie nam was brakować (...)".

Złote Maliny przyznawane są na dzień przed Oscarami - nagrodami amerykańskiej Akademii Filmowej. Obecnie na "zwycięzców" głosuje przez internet ok. 1000 członków Fundacji Nagród Złotych Malin z 27 krajów.