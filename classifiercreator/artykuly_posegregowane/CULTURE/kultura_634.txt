Przyszłoroczny 68. Międzynarodowy Festiwal Filmowy w Berlinie zacznie projekcja nowego filmu animowanego Wesa Andersona pt. "Wyspa psów". Będzie to światowa prapremiera tego filmu, w którym swoje głosy podłożyli Edward Norton, Bill Murray, Scarlett Johansson i Tilda Swinton.
      
            Organizatorzy festiwalu poinformowali AP, że nowy film Andersona otworzy 68. Berlinale 15 lutego 2018 r.

Po raz pierwszy w historii berlińskiego festiwalu filmowego na początku wyświetlony zostanie film animowany. Zarazem będzie to czwarty film Wesa Andersona pokazany w konkursie Berlinale. Ostatnio w 2014 r. pokazał w Berlinie film "Grand Budapest Hotel".

"Wyspa psów" do kin amerykańskich trafi w marcu 2018 r., a projekcje w innych krajach zaplanowano w kwietniu.

Międzynarodowemu jury przewodniczyć będzie niemiecki reżyser Tom Tykwer.

68. Berlinale odbędzie się w dniach 15-25 lutego 2018 r.

Wes Anderson, właściwie Wesley Wales Anderson (ur. 1 maja 1969 r. w Houston) jest amerykańskim reżyserem, aktorem, scenarzystą i producentem filmowym. Ukończył prywatną szkołę St. John's School w Houston, gdzie był scenarzystą sztuki "Rushmore" wystawianej na scenie Hoodwink Theatre. Studiował filozofię na University of Texas w Austin. Jest twórcą filmów animowanych i krótkometrażowych, m.in. "Rushmore" (1998), "Genialny klan" (2001), "Podwodne życie ze Stevem Zissou" (2004), "Pociąg do Darjeeling" (2007), "Fantastyczny pan Lis" (2009), "Kochankowie z Księżyca. Moonrise Kingdom" (2012).