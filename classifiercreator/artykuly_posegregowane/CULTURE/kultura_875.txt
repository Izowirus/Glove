epa05114198 British conductor Paul Goodwin (C) bows next to musicians of the Santa Cecilia Classical Orchestra during the annual concert of Spanish news agency Agencia EFE at the Auditorio Nacional in Madrid, Spain, 20 January 2016.  EPA/JUANJO MARTIN 
Dostawca: PAP/EPA. Archiwum PAP/EPA © 2017 / JUANJO MARTIN
                                        

            Utworów Brahmsa, Mozarta czy Chopina będzie można wysłuchać podczas rozpoczynającego się w czwartek w Świdnicy 18. Festiwalu Bachowskiego.
      
            W programie imprezy znalazło się kilkanaście koncertów muzyki poważnej, których scenerią będą m.in. wnętrza świdnickich świątyń.

Koncerty inaugurujące tegoroczną edycję Festiwalu Bachowskiego odbędą się w Galerii Świdnickiej, gdzie będzie można usłyszeć dzieła Johannesa Brahmsa, oraz we wnętrzach wpisanego na Listę Światowego Dziedzictwa UNESCO ewangelicko-augsburskiego Kościoła Pokoju, gdzie melomanie wysłuchają fragmentów twórczości Josepha Haydna i Wolfganga Amadeusza Mozarta.

Jak poinformował w czwartek PAP Mateusz Jadach z biura prezydenta Świdnicy, w tym roku na festiwal przyjadą m.in. australijski pianista Kristian Bezuidenhout czy brytyjski dyrygent Paul Goodwin.

Koncerty festiwalowe odbywać się będą również w miejscowościach położonych nieopodal Świdnicy. Ich scenerią będą wnętrza zabytkowych kościołów w Pożarzysko i Makowicach, zabytkowy młyn w Siedlimowicach czy pałac w Bielawie. Po raz pierwszy także festiwalowy koncert odbędzie się we wnętrzach zabytkowej bazyliki w Strzegomiu.

Pierwszy Festiwal Bachowski w Świdnicy odbył się w 2000 r., a pretekstem do jego zorganizowania była 250. rocznica śmierci kompozytora. Johann Sebastian Bach był związany ze Świdnicą poprzez postać swego ucznia Christopha Gottloba Weckera (1700 - 1774). To dzięki m.in. listom polecającym do kompozytora Wecker został w 1729 r. organistą Kościoła Pokoju w Świdnicy. Muzyka Bacha była wykonywana w Kościele Pokoju regularnie przez cały XIX wiek.

Festiwal zakończy się 6 sierpnia.