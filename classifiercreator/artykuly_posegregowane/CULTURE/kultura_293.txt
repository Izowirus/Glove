Dave Gahan of British band Depeche Mode performs during the 42nd Openair St. Gallen, in St. Gallen, Switzerland, 30 June 2018. Archiwum fot. PAP/EPA/GIAN EHRENZELLER
                                        

            Massive Attack, Arctic Monkeys, Bruno Mars, Natalia Przybysz i Daria Zawiałow zaśpiewają na tegorocznym Opener Festival w Gdyni. Ale dla wielu festiwalowiczów główną gwiazdą imprezy, która startuje 4 lipca, będzie bez wątpienia Depeche Mode.
      
            Gdynia może spodziewać się tsunami. Ale spokojnie, chodzi o tsunami fanów Depeche Mode, którzy nie odpuszczają żadnego koncertu "swojej" grupy, ba! Ubierają się i starają żyć tak, jak ich idole. Obowiązkowy strój to martensy, obcisłe i podwinięte na dole dżinsy, zapięte pod szyję koszule oraz skórzane kurtki.

Po raz pierwszy Depeche Mode zagrali w Polsce w lecie 1985 roku. Był to początek wielkiej kariery zespołu. To wtedy Davidowi Gahanowi, Martinowi L. Gore'owi i Andy'emu Fletcherowi udało się wreszcie otrząsnąć po rozstaniu z głównym kompozytorem i założycielem grupy - Vincem Clarkiem. Obowiązki lidera przejął Gore - i z czasem okazało się, że jest bardziej utalentowany niż jego poprzednik.

"Depeszowcy" nagrali czternaście albumów, które sprzedały się w sumie w ilości 100 mln egzemplarzy.