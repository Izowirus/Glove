Warszawa, 06.03.2014. Wieczór z Wojciechem Smarzowskim i współtwórcami jego filmów, w ramach specjalnego wydania „Kina od kuchni” w kinie Iluzjon.
  soa
PAP/Marek Gorczyński Archiwum PAP © 2018 / Marek Gorczyński
                                        

            Przegląd Orłów to wyjątkowa okazja do obejrzenia wszystkich polskich tytułów, które w 2017 roku gościły na ekranach kin i kandydują obecnie do nagród Polskiej Akademii Filmowej Orły. Po seansach w stołecznym Kinie Iluzjon, odbywać się będą spotkania z twórcami filmów.
      
            Aż 59 polskich tytułów, które w 2017 roku gościły na ekranach polskich kin, kandyduje do nagród Polskiej Akademii Filmowej Orły, nazywanych „polskimi Oskarami”. Wszystkie te filmy będzie można zobaczyć podczas tradycyjnego Przeglądu Orłów 2018 w kinie Iluzjon w Warszawie. Wydarzenie potrwa od 10 do 31 stycznia. W programie przeglądu znalazły się takie tytuły jak np. „Sztuka kochania”, „Pokot”, „Twój Vincent”, „Ptaki śpiewają w Kigali”, „Najlepszy” i „Cicha noc”.

Swoją obecność na spotkaniach z widzami zapowiedzieli już uznani twórcy: Agnieszka Holland, Maria Sadowska, Agata Kulesza, Andrzej Jakimowski, Łukasz Palkowski, Jan Kidawa-Błoński, Bodo Kox,, Piotr Domalewski, Dorota Kobiela, Hugh Welchman, a także aktorzy Kamila Kamińska, Mateusz Kościukiewicz, Agnieszka Suchora i Tomasz Ziętek. Z kinomanami, jako pierwsza, w środę 10 stycznia spotka się Kasia Adamik. Opowie o „Amoku”, filmie, który wyreżyserowała.