epa05531892 A picture made available on 08 September 2016 shows German actor Tilo Werner of the Ensemble Thalia Theater performing during the general rehearsal of the play 'Geld. Trilogie meiner Familie 2' (lit. 'Money. Trilogy of my family 2') by Luk Perceval at the Landschaftspark in Duisburg, Germany, 05 September 2016. Until 24 September, spectacular theatre stages and unusual sound worlds can be experienced at numerous locations in the Ruhrgebiet region during the Ruhrtriennale 2016.  EPA/CAROLINE SEIDEL ATTENTION: Editorial use only as part of the reporting on the Ruhrtriennale.  EDITORIAL USE ONLY 
Dostawca: PAP/EPA. PAP/EPA © 2017 / CAROLINE SEIDEL
                                        

            Regimantas Adomajtis, Luk Perceval, Eduard Koczergin i Boris Ejfman - laureatami międzynarodowej nagrody "Bałtycka gwiazda". Gala wręczenia nagród, przyznawanych za "rozwój i umacnianie kulturalnych związków w krajach regionu bałtyckiego", odbędzie się 16 października w Petersburgu.
      
            Jak podała agencja TASS, nazwiska laureatów - twórców kultury z Belgii, Litwy i Rosji - ogłosił w poniedziałek członek kapituły nagrody, dyrektor generalny festiwalu "Bałtycki dom" Siergiej Szub.

"Laureatami nagrody +Bałtycka gwiazda+ zostali w tym roku litewski aktor teatralny i filmowy Regimantas Adomajtis, reżyser i aktor z Belgii Luk Perceval, a także dwaj rosyjscy twórcy - scenograf i pisarz Eduard Koczergin oraz choreograf Boris Ejfman" - powiedział dziennikarzom Szub. Dodał, że pośmiertnie nagrodę przyznano także byłemu dyrektorowi departamentu kultury ministerstwa obrony Rosji Antonowi Gubankowowi (1965-2016).

Za "umacnianie kultury" nagrodę otrzyma również petersburska galeria "Borej".

Ceremonia wręczenia nagród odbędzie się 16 października br. w Teatrze Ermitaż.

Międzynarodową nagrodę "Bałtycka gwiazda" ustanowiono w Petersburgu w 2004 r. Odtąd wręczana jest co roku jesienią, podczas festiwalu teatralnego "Bałtycki dom", wybitnym twórcom, działaczom kultury i sztuki, mecenasom, popierającym kulturalne przedsięwzięcia.

Regimantas Adomaitis (ur. 31 stycznia 1937 r. w Szawlach) jest litewskim aktorem teatralnym i filmowym. Ukończył studia w Konserwatorium Wileńskim. Jest znany z ról teatralnych na scenach Kowna i Wilna, a także z ról filmowych. Zdobył sławę nie tylko na Litwie i w republikach ZSRS, ale także w innych krajach Europy, m.in. w Niemczech. Brał udział w działaniach na rzecz niepodległości Litwy. Jest aktorem Litewskiego Narodowego Teatru Dramatycznego w Wilnie.

Luk Perceval (ur. 30 maja 1957 r. w Lommel) jest flamandzkim aktorem i reżyserem teatralnym. Ukończył studia aktorskie w Antwerpii, a potem pracował jako aktor w antwerpskim teatrze miejskim Koninklijke Nederlandse Schouwburg. W 1984 r., w proteście przeciwko skostniałemu repertuarowi teatralnemu, utworzył wraz z Guyem Joostenem niezależne stowarzyszenie artystyczne Blauwe Maandag Compagnie, którym kierował do 1991 r. W sezonie 1998/99 grupa połączyła się z Koninklijke Nederlandse Schouwburg i w ten sposób powstał w Antwerpii teatr Het Toneelhuis, a Perceval został jego kierownikiem artystycznym i reżyserem. Często reżyseruje i pracuje w Niemczech, m.in. w Thalia Theater w Hamburgu.

Eduard Koczergin (ur. w 1937 r. w Leningradzie) jest jednym z najbardziej znanych rosyjskich twórców teatralnych, scenografem i grafikiem, laureatem licznych nagród i wyróżnień krajowych i zagranicznych. Absolwent leningradzkich uczelni artystycznych, obecnie sam prowadzi mistrzowskie pracownie grafiki i scenografii. W latach 1963-66 był głównym scenografem leningradzkiego Teatru Dramatu i Komedii, a w latach 1966-72 Teatru Dramatycznego im. W. Komissarżewskiej. Współpracował m.in. z takimi reżyserami jak Gieorgij Towstonogow i Lew Dodin. Od lat 70. XX w. pracuje ze studentami uczelni teatralnej (GITiS).

Boris Jakowlewicz Ejfman (ur. 22 lipca 1946 r. w Rubcowsku) jest rosyjskim choreografem, absolwentem Wydziału Baletmistrzowskiego Konserwatorium Leningradzkiego (1972). Debiutował jako choreograf pełnospektaklowym baletem "Gajane" Chaczaturiana (1972). Był baletmistrzem Akademii Rosyjskiego Baletu im. A. J. Waganowej w Leningradzie (1970-77). W 1977 r. założył Leningradzki (obecnie: Sankt-Petersburski) Teatr Baletu, którego jest dyrektorem artystycznym i choreografem. Jego dorobek obejmuje ponad 40 spektakli baletowych.