epa04213767 Canadian director David Cronenberg poses during the photocall for 'Maps To The Stars' at the 67th annual Cannes Film Festival, in Cannes, France, 19 May 2014. The movie is presented in the Official Competition of the festival which runs from 14 to 25 May.  EPA/IAN LANGSDON 
Dostawca: PAP/EPA. Archiwum PAP/EPA © 2018 / IAN LANGSDON
                                        

            Kanadyjski reżyser i scenarzysta David Cronenberg otrzyma statuetkę Złotego Lwa Świętego Marka - honorową nagrodę 75. festiwalu filmowego w Wenecji. Cronenberg zostanie nagrodzony za całokształt twórczości i wkład w kinematografię światową.
      
            Informację o nagrodzie dla Cronenberga przekazała w czwartek dyrektor 75. Międzynarodowego Festiwalu Filmowego w Wenecji Alberto Barbera.

"Lew lecący na złotych skrzydłach - to jest esencja sztuki, czyż nie? Esencja kina" - napisał na stronie internetowej weneckiego festiwalu kanadyjski reżyser.

"To będzie niezwykle ekscytujące, że otrzymam Złotego Lwa na własność" - dodał.

Jak podała agencja TASS, pochodzący z Toronto David Cronenberg zadebiutował w 1969 r. czarno-białym filmem pt. "Stereo". Jest uważany przez krytykę za jednego z czołowych przedstawicieli niezależnego kina amerykańskiego.

Wyreżyserował filmy, które krytycy uważają za modelowe horrory psychologiczne, m.in. "Muchę" (1986 r.) i ekranizację książki Stephena Kinga "Martwa strefa" (1983 r.).

W ostatnich latach zrealizował m.in. "Cosmopolis" (2012 r.) i "Mapę gwiazd" (2014 r.). Za rolę w tym filmie Julianne Moore otrzymała Złotą Palmę dla najlepszej aktorki podczas 67. Międzynarodowego Festiwalu Filmowego w Cannes.

Jak napisał w czwartek TASS, "zwyczajowo laureaci nagrody honorowej przywożą do Wenecji swoje nowe dzieła, które prezentują poza konkursem".

W tym roku Festiwal Filmowy w Wenecji - najstarszy konkurs filmowy na świecie - odbędzie się w dniach 29 sierpnia-8 września.

Pierwsza edycja weneckiej imprezy miała miejsce w 1932 r. Najważniejszą nagrodą przyznawaną podczas festiwalu jest Złoty Lew. W 1970 r. zaczęto przyznawać również Honorowego Złotego Lwa - wyróżnienie za całokształt twórczości, przeznaczone dla wybitnych twórców kina światowego.

MFF jest obecnie częścią Biennale w Wenecji.