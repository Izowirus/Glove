epa05585321 Swedish actor Dolph Lundgren poses for the media during the presentation of his movie 'Don't Kill It' at the 49th Sitges International Fantastic Film Festival, in Sitges, Barcelona, Spain, 14 October 2016. The festival runs from 07 to 16 October.  EPA/SUSANNA SAEZ 
Dostawca: PAP/EPA. Archiwum PAP/EPA © 2017 / SUSANNA SAEZ
                                        

            Amerykański bokser Rocky Balboa, grany przez Sylvestra Stallone'a, znów spotka się z Ivanem Drago w kontynuacji filmu "Creed: Narodziny legendy". Rolę sowieckiego boksera w filmie "Creed 2" zagra amerykański aktor szwedzkiego pochodzenia Dolph Lundgren.
      
            O tym, że Ivan Drago powróci w kolejnej części przygód Rocky'ego, Stallone poinformował w Internecie. Jak podał TASS, amerykański aktor napisał na stronie TMZ: "Muszę wykończyć Drago jeszcze raz". Stallone potwierdził, że postać Ivana Drago pojawi się w filmie "Creed 2", który ma wejść na ekrany w 2018 r.

Amerykański bokser Rocky Balboa, którego kreuje Sylvester Stallone, znów spotka na swojej drodze Ivana Drago w kontynuacji filmu "Creed: Narodziny legendy" (2015). W roli sowieckiego boksera wystąpi ponownie, pochodzący ze Szwecji, amerykański aktor Dolph Lundgren.

W filmie "Rocky 4" sowiecki bokser Drago zabija na ringu amerykańskiego przeciwnika Apollo Creeda. W nowym filmie "Creed 2" syn Apolla, Adonis Creed płonie pragnieniem zemsty i wyzywa do walki Drago. Trenerem Adonisa jest Rocky Balboa.

Sylvester Stallone urodził się w 1946 r. w Nowym Jorku, w rodzinie sycylijskiego imigranta. Wystąpił w ponad 50 filmach. Największe uznanie zyskał w cyklach filmów o legendzie boksu Rocky'm Balboa i żołnierzu Johnie Rambo. Film "Rocky" (1976) otrzymał dziesięć nominacji do Oscara (przyznano mu 3 statuetki: za reżyserię, edycję i zdjęcia). Sam Stallone otrzymał nominację do Oscara za rolę tytułową. W 2016 r. aktor za rolę boksera Rocky'ego Balboa w filmie "Creed: Narodziny legendy" otrzymał nagrodę Złoty Glob dla najlepszego aktora drugoplanowego.