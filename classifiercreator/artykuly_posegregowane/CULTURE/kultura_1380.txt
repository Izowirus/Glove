epa05543709 (FILE) A file photo dated 01 December 2012 of US playwright Edward Albee arriving for the formal Artist's Dinner honoring the recipients of the 2012 Kennedy Center Honors hosted by US Secretary of State Hillary Clinton at the US Department of State in Washington, DC, USA. Media reports on 17 September 2016 say that the three-time Pulitzer Prizer winning playwright and author of 'Who's Afraid of Virginia Woolf?' died at his home on Long Island, USA, on 16 September 2016 at the age of 88.  EPA/RON SASCHS / POOL *** Local Caption *** 50620314 
Dostawca: PAP/EPA. PAP/EPA © 2016 / RON SASCHS / POOL
                                        

            Nie żyje Edward Albee, dramaturg oraz trzykrotny laureat nagrody Pulitzera - poinformował w piątek jego asystent, Jackob Holder. Ceniony twórca, autor dramatu "Kto się boi Wirginii Woolf?" miał 88 lat.
      
            Albee zmarł w swoim domu w mieście Montauk, na wschód od Nowego Jorku. Przyczyny jego śmierci nie podano. Wiadomo natomiast, że chorował na cukrzycę.

Jak zauważa agencja Associated Press, Albee należał do najwybitniejszych żyjących dramatopisarzy, uznawany był za spadkobiercę takich twórców, jak Arthur Miller czy Tennesse Williams.

Za sztuki "Chwiejna równowaga" (1967), "Seascape" (1975) i "Trzy wysokie kobiety" (1994) trzykrotnie uhonorowano go nagrodą Pulitzera. Albee otrzymał także szereg innych nagród: Antoinette Perry Award, off-Broadway Theatres Award czy Kennedy Center Award.

Albee urodził się 12 marca 1928 roku w Waszyngtonie. Adoptowała go para milionerów - Reed i Frances Albee. Od najmłodszych lat miał do czynienia z teatrem - ojciec Reeda Albeego, Edward Franklin, był producentem spektakli wodewilowych.

W wieku dwudziestu lat wyprowadził się z domu i zamieszkał w Greenwich Village, gdzie pracował jako goniec w agencji reklamowej. Pierwszym utworem, który przykuł uwagę krytyków było "Opowiadanie o ZOO", jednoaktowa sztuka o spotkaniu dwóch nieznajomych na ławce w Central Parku.

Swoją najsłynniejszą sztukę "Kto się boi Wirginii Woolf?" Albee ukończył w 1962 i w tym samym roku wystawiono ją na Broadwayu. W 1966 r. utwór ten został zekranizowany, a w głównych rolach wystąpili Elizabeth Taylor i Richard Burton.

Utwory Albeego traktują o kondycji ludzkiej, celu życia i osobowości człowieka. Dramaturg poddawał krytyce klasę średnią, podkreślając jej ograniczenie, snobizm i brak wrażliwości.