Canadian filmmaker David Cronenberg poses after he received the Golden Lion for Lifetime Achievement Award during the 75th Venice Film Festival, in Venice, Italy, 06 September 2018. The festival runs from 29 August to 08 September 2018.  EPA/ETTORE FERRARI 
Dostawca: PAP/EPA. PAP/EPA © 2018 / ETTORE FERRARI
                                        

            Kanadyjski reżyser David Cronenberg otrzymał w czwartek statuetkę Złotego Lwa Świętego Marka - honorową nagrodę 75. Międzynarodowego Festiwalu Filmowego w Wenecji. Artystę nagrodzono "za całokształt twórczości i wkład w światową kinematografię".
      
            Urodzony w Kanadzie reżyser, jeden z czołowych przedstawicieli niezależnego kina amerykańskiego, odebrał statuetkę Złotego Lwa Świętego Marka w Wenecji, a uroczystość zakończyła się projekcją jego filmu z 1993 r. pt. "M. Butterfly".

Jak poinformowali organizatorzy festiwalu, "reżyser właśnie wybrał ten film spośród własnej bogatej filmografii, na którą składają się niemal trzy tuziny tytułów".

Jak podała agencja TASS, pochodzący z Toronto David Cronenberg zadebiutował w 1969 r. czarno-białym filmem pt. "Stereo". Jest uważany przez krytykę za jednego z czołowych przedstawicieli niezależnego kina amerykańskiego.

Wyreżyserował filmy, które krytycy uważają za modelowe horrory psychologiczne, m.in. "Muchę" (1986 r.) i ekranizację książki Stephena Kinga "Martwa strefa" (1983 r.).

W ostatnich latach zrealizował m.in. "Cosmopolis" (2012 r.) i "Mapę gwiazd" (2014 r.). Za rolę w tym filmie Julianne Moore otrzymała Złotą Palmę dla najlepszej aktorki podczas 67. Międzynarodowego Festiwalu Filmowego w Cannes.