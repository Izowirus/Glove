epa06023742 The cast and crew of the musical 'Dear Evan Hansen', which won the Tony Award for Best Musical, including best lead actor Ben Platt (5-L), winner for best orchestration Alex Lacamoire (7-L), winner for best featured actress Rachel Bay Jones (6-R), and composers Justin Paul (5-R) and Benj Pasek (4-R) pose in the press room at the Tony Awards in New York, New York, USA, 11 June 2017. The annual awards honor excellence in Broadway theatre. EPA/JASON SZENES Dostawca: PAP/EPA. PAP/EPA © 2017 / JASON SZENES
                                        

            "Dear Evan Hansen" o nastoletnim outsiderze, który musi stawić czoło rzeczywistości po śmierci kolegi ze szkoły, został okrzyknięty najlepszym musicalem podczas niedzielnego rozdania nagród Tony, jednych z najważniejszych nagród teatralnych na świecie.
      
            Oprócz wyróżnienia w tej najważniejszej kategorii musical Benja Paseka i Justina Paula (laureatów tegorocznego Oscara za najlepszą piosenkę "City of Stars" do filmu "La La Land") zdobył także pięć innych nagród, w tym dla najlepszego nowego wykonawcy (odtwórca głównej roli Ben Platt) i za najlepszą muzykę.

Za kreacje aktorskie nagrodzeni zostali: Bette Midler i Gavin Creel za "Hello, Dolly!", Kevin Kline za "Present Laughter", Laurie Metcalf za "A Doll's House. Part 2", Cynthia Nixon za "The Little Foxes" i Michael Aronov za "Oslo".

Za najlepszą sztukę teatralną uznano "Oslo" o negocjacjach pokojowych na Bliskim Wschodzie w 1993 roku.

Podczas trzygodzinnej gali wręczenia Tony w Nowym Jorku, poprowadzonej przez Kevina Spacey, część osób wręczających nagrody i nagrodzonych nosiło wpięte w ubranie niebieskie wstążki na znak solidarności z organizacją na rzecz praw obywatelskich ACLU, która występuje w amerykańskich sądach w obronie praw migrantów.

Nagrody Tony (Tony Awards) przyznawane są najlepszym musicalom i sztukom teatralnym granym na Broadwayu w ponad 40 tamtejszych teatrach, które mieszczą co najmniej 500 widzów. Laureatów wybiera ok. 840 jurorów z branży teatralnej.