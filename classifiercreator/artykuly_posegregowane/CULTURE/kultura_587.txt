epa06422737 A picture issued in 07 January 2018 shows French singer France Gall performs during a concert in Geneva, Switzerland, 01 December 1996. The French singer France Gall has died aged 70 after cancer complications.  EPA/STR 
Dostawca: PAP/EPA. PAP/EPA © 2018 / STR
                                        

            Znana francuska piosenkarka France Gall, zwyciężczyni konkursu Eurowizji z 1965 roku, zmarła w niedzielę w regionie paryskim, przeżywszy 70 lat. Cierpiała na chorobę nowotworową. W czasie swojej 40-letniej kariery sprzedała miliony płyt.
      
            O śmierci artystki poinformowała jej agentka, Genevieve Salama, która powiedziała, że Gall zmagała się z chorobą od dwóch lat.

Urodzona 9 października 1947 r. w Paryżu Gall (w rzeczywistości Isabelle Gall) wydała pierwszą płytę w wieku 15 lat. Jako młoda reprezentantka Luksemburga zwyciężyła w konkursie Eurowizji w 1965 r. z piosenką "Poupee de cire, poupee de son" napisaną przez francuskiego twórcę wielu przebojów Serge'a Gainsbourga. Oprócz tej piosenki wśród jej najbardziej znanych utworów były "Il jouait du piano debout", "Resiste" czy "Ella, elle l'a".

W reakcji na wiadomość o odejściu piosenkarki francuski prezydent Emmanuel Macron napisał na Twitterze, że Gall "przemierzyła czas dzięki swojej szczerości i szczodrości", pozostawiając "piosenki znane wszystkim Francuzom".

Z kolei minister kultury Francoise Nyssen nazwała artystkę "ponadczasową ikoną francuskiej piosenki". "Stawiała czoło osobistym dramatom, oddając wszystko za muzykę" - dodała.

AFP podkreśla, że artystka doznała w życiu wielu osobistych dramatów. W 1992 r. w wieku 44 lat nagle - na zawał serca - zmarł jej mąż Michel Berger; rok później dowiedziała się, że sama choruje na raka piersi. W 1997 r. na mukowiscydozę zmarło przedwcześnie jedno z jej dwojga dzieci. Od tego czasu artystka przestała czynnie udzielać się w życiu publicznym.

Bergera spotkała w 1973 roku i przez 20 lat była nie tylko jego partnerką, lecz także i muzą. Wspólnie stworzyli wiele przebojów (m.in. "Ella, ella l'a").