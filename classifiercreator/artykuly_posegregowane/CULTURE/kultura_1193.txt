epa05756545 (FILE) - A file picture dated 22 February 2013 shows French actress Emmanuelle Riva receives the Best Actress award for her role in 'Amour' during the 38th annual Cesar awards ceremony held at the Chatelet Theatre in Paris, France. According to reports, Riva died on late 27 January 2017 in Paris, France at the age of 89.  EPA/YOAN VALAT *** Local Caption *** 50723498 
Dostawca: PAP/EPA. PAP/EPA © 2017 / YOAN VALAT
                                        

            Francuska aktorka Emmanuelle Riva, nominowana w 2013 roku do Oscara za pierwszoplanową rolę w dramacie "Miłość" austriackiego reżysera Michaela Hanekego, zmarła w wieku 89 lat - poinformowało w sobotę otoczenie aktorki.
      
            Riva zmarła w piątek w Paryżu "po długiej chorobie" - podano. Agentka aktorki Anne Alvares Correa podkreśliła, że do końca życia "była ona bardzo aktywna".

Od roli w filmie "Hiroszima, moja miłość" z 1959 roku, francuskiego reżysera Alaina Resnais, po nagrodzoną Oscarem dla najlepszego filmu nieanglojęzycznego "Miłość" z 2012 roku, Riva "była jedną z najodważniejszych aktorek francuskiego kina" - podkreśliła w komunikacie dyrektor Narodowego Centrum Kinematografii (CNC) Frederique Bredin.

Z rolę w obrazie "Miłość", poruszającym temat postępującej choroby w starzejącym się małżeństwie, Riva otrzymała w 2013 roku francuską nagrodę filmową Cezar dla najlepszej aktorki oraz brytyjską nagrodę BAFTA. Za kreację tę otrzymała też nominację do Oscara. Jej filmowym partnerem był aktor-legenda francuskiego kina Jean-Louis Trintignant.

Emmanuelle Riva wystąpiła również m.in. w filmie "Trzy Kolory. Niebieski" Krzysztofa Kieślowskiego, gdzie wcieliła się w rolę matki głównej bohaterki granej przez Juliette Binoche.

Ostatnio zagrała w filmie "Paris Pieds nus", który na ekrany francuskich kin wejdzie w marcu.