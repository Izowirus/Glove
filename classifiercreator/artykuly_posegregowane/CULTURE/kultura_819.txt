Warszawa, 27.04.2013. Aktor Franciszek Pieczka podczas swojego benefisu 27 bm., w Warszawie. (mgo) PAP/Leszek Szymański Archiwum PAP © 2017 / Leszek Szymański
                                        

            Podczas zbliżającego się Festiwalu Polskich Filmów Fabularnych w Gdyni film „Syn królowej śniegu” Roberta Wichrowskiego zaprezentowany zostanie w uroczystej oprawie. Grający w nim rolę dziadka Franciszek Pieczka świętował będzie swój 90. jubileusz.
      
            „Chcielibyśmy, aby goście i uczestnicy Festiwalu mieli możliwość obejrzenia filmu oraz spotkania i rozmowy z dostojnym jubilatem, Franciszkiem Pieczką” – powiedział PAP Life dyrektor festiwalu Leszek Kopeć.

Film Wichrowskiego cieszy się sporą popularnością i jest zapraszany na europejskie festiwale. „Cieszymy się ogromnie, cały czas mamy zaproszenia od wielu znaczących festiwali, aby pokazać film. Jestem dumny i zadowolony” - podkreśla producent filmu Piotr Mikołajczyk.

Największa na Pomorzu impreza filmowa rozpoczyna się 18 września. Więcej informacji na stronie: www.festiwalgdynia.pl.