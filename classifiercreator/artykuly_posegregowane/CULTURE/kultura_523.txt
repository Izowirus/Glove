Wrocław, 22.06.2017. Na jedynym koncercie w Polsce wystąpiła we wrocławskiej Hali Orbita legendarna grupa Chick Corea Elektric Band, 22 bm. Kierowany przez jednego z najwybitniejszych muzyków jazzowych wszech czasów zespół zagrał w klasycznym składzie: Chick Corea (na zdj.), Eric Marienthal, John Patitucci, Frank Gambale oraz Dave Weckl. Koncert Chick Corea Elektrik Band we wrocławskiej Hali Orbita odbył się z okazji X-lecia Ethno Jazz Festival. (jkm) PAP/Maciej Kulczyński PAP © 2018 / Maciej Kulczyński
                                        

            Chick Corea, żywa legenda jazzu, wystąpi ze swoim sztandarowym akustycznym projektem podczas Szczecin Music Fest. Laureat 22 nagród Grammy zaprezentuje się w szczecińskiej Filharmonii 1 lipca.
      
            Już po raz 15. Szczecin stanie się muzyczną stolicą Polski, wszystko za sprawą Szczecin Music Fest. Na festiwalu organizowanym od 2004 roku wystąpili m.in. Cesaria Evora, Jan Garbarek, Bajofondo Tango Club, Mariza, Sinead O'Connor, Pat Metheny, Paco De Lucia, Herbie Hancock, Calexico, Marcus Miller, Chris Botti, Zaz, Selah Sue, Hugh Laurie, Gotan Project, Orchestra Baobab, Mulatu Astatke, Katie Melua, Macy Gray, Omara Portuondo, Suzanne Vega, Melody Gardot.

Tegoroczną gwiazdą festiwalu będzie wybitny pianista i kompozytor, żywa legenda jazzu, najwybitniejszy pianista jazzowy Chick Corea. Takie standardy jazzowe jak "Spain", "La Fiesta", "Now He Sings, Now He Sobs", "Armando's Rhumba" czy "Matrix" to tylko niektóre spośród wielu, które napisał i skomponował.

Dyskografia artysty to ponad 70 albumów nagranych solo oraz z mistrzami takimi jak: Bobby McFerrin, Pat Metheny, Dave Holland, Herbie Hancock, pośród wielu innych. W ciągu czterech dekad swojej kariery artysta otrzymał prestiżową nagrodę Grammy aż 22 razy.

W Szczecinie artysta wystąpi po raz drugi, pierwszy raz zagrał w 2009 roku projekt solowy. Tym razem artyście będą towarzyszyć wybitni instrumentaliści, jego stali partnerzy: kontrabasista John Patitucci oraz perkusista Dave Weckl.

Chick Corea Akoustic Band wystąpi 1 lipca w szczecińskiej Filharmonii.