epa04557636 French actor and President of the Cesar Academy Alain Terzian poses for the photographers during a photocall for the Cesars 'Revelations 2015' evening at the Salons Chaumet in Paris, France, 12 January 2015. The event organized by the French Academy of Cinema Arts and Techniques' Newcomers Committee and the Governing Board presents the best new young actors and actresses. The 40th Annual Cesar Awards ceremony is held on 20 February.  EPA/ETIENNE LAURENT 
Dostawca: PAP/EPA. PAP/EPA © 2017 / ETIENNE LAURENT
                                        

            Gala wręczenia francuskich nagród filmowych Cezary, zaplanowana na 24 lutego, nie będzie miała przewodniczącego po wycofaniu się pod presją środowisk feministycznych reżysera Romana Polańskiego - poinformowali w sobotę organizatorzy.
      
            "Rada Akademii Cezarów zdecydowała, że nie będzie przewodniczącego" - oświadczył przewodniczący akademii Alain Terzian podczas spotkania z nominowanymi do prestiżowej nagrody.

24 stycznia Polański poinformował, że zrezygnował z przewodniczenia gali z powodu "nieuzasadnionej" polemiki wywołanej przez stowarzyszenia feministyczne. Stowarzyszenia te zamieściły internetową petycję na stronie change.org, wzywającą do pozbawienia Polańskiego, który pod koniec lat 70. został uznany przez sąd w Los Angeles za winnego uprawiania seksu z 13-latką, zaszczytnej funkcji.

Ta polemika "głęboko zasmuciła Romana Polańskiego i dotknęła jego rodzinę"; reżyser "postanowił nie przyjmować zaproszenia" organizatorów - oświadczył wówczas adwokat reżysera.

Akademia Sztuki i Techniki Filmowej informowała wcześniej, że 83-letni Polański ma wygłosić przemówienia otwierające i kończące ceremonię. Polański, który mieszka we Francji, zdobył podczas swojej kariery osiem Cezarów, w tym w 2014 roku dla najlepszego reżysera za film "Wenus w futrze".

W 1977 r. Polański został uznany przez sąd w Los Angeles za winnego uprawiania seksu z nieletnią Samanthą Gailey (obecnie Geimer). Na mocy zawartej wtedy ugody Polański przyznał się do zarzucanych mu czynów. W ramach ugody reżyser spędził 42 dni w zakładzie karnym, ale przed ogłoszeniem wyroku opuścił USA, obawiając się, że sędzia nie dotrzyma warunków ugody.