"Gra o Tron" zdobyła nagrodę Emmy w kategorii najlepszy serial dramatyczny. Jak podaje Agencja Reutera, produkcja otrzymała dziewięć statuetek m.in. za najlepszą kompozycję muzyczną. W Los Angeles odbyła się 70. jubileuszowa ceremonia wręczenia Emmy Awards.
      
            Najlepszy serial komediowy "The Marvelous Mrs. Maisel" otrzymał siedem statuetek m.in. za najlepszą reżyserię serialu komediowego oraz za dobór obsady. Występująca w nim Rachel Brosnahan zwyciężyła w kategorii najlepsza aktorka w serialu komediowym. 

Za najlepszy serial limitowany uznano "The Assassination of Gianni Versace: American Crime Story", a występujący w nim Darren Criss został nagrodzony statuetką dla najlepszego aktora w tej kategorii. "Marsz pingwinów 2: Przygoda na krańcu świata" zwyciężył w kategorii najlepsza kompozycja muzyczna w serialu limitowanym, filmie telewizyjnym lub programie specjalnym.

Najlepszymi aktorami w serialu dramatycznym uznano Matthew Rhys'a za rolę w "The Americans", oraz Claire Foy z serialu "The Crown"; reżyser serialu Stephen Daldry również otrzymał statuetkę. Bill Hader za rolę w "Barry" otrzymał nagrodę dla najlepszego aktora w serialu komediowym. Za najlepszą aktorkę w tej kategorii okazała się Regina King występująca w "Seven Seconds". 

Emmy Award to amerykańska nagroda przyznawana za produkcję telewizyjną. Jest jedną z czterech najważniejszych nagród kulturalnych w USA, obok Oscara (film), Tony Award (teatr) i Grammy Award (muzyka). Nagrody zwane "telewizyjnymi Oscarami" przyznaje od 1949 roku Academy of Television Arts and Sciences. 

W 2007 r. międzynarodową nagrodę Emmy w kategorii Programy Dziecięce i Młodzieżowe za serial "Magiczne drzewo" otrzymał reżyser Andrzej Maleszka.