W wieku 83 lat zmarł w swoim domu w Paryżu kontrowersyjny brytyjski fotograf David Hamilton znany głównie z erotycznych zdjęć młodych dziewcząt, zamieszczanych w znanych magazynach ilustrowanych.  Jak poinformowała policja okoliczności śmierci Hamiltona są niejasne.
      
            Według francuskiej rozgłośni radiowej Europe 1, Hamilton został znaleziony martwy w piątek wieczorem w sowim mieszkaniu w południowej dzielnicy Paryża przez sąsiada, który zawiadomił służby ratunkowe. W pobliżu zmarłego znaleziono fiolki z lekarstwami.

Według niektórych mediów Hamilton, który przez większość życia mieszkał i pracował we Francji, popełnił samobójstwo. Ostatnio został oskarżony przez kilka kobiet, w tym znaną prezenterkę francuskiej telewizji Flavie Flament, o gwałt.

Hamilton zdecydowanie odrzucał te oskarżenia i zapowiadał wystąpienie przeciwko skarżącym na drogę sądową.



Hamilton urodził się w 1933 w Londynie. W roku 1950 opuścił Wielką Brytanię i osiedlił się we Francji.