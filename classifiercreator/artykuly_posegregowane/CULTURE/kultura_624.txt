epa06257341 Mexican director Guillermo del Toro attends the UK premiere of his film 'The Shape of Water' during the 61st BFI London Film Festival, in London, Britain, 10 October 2017. The festival runs from 04 to 15 October.  EPA/NEIL HALL 
Dostawca: PAP/EPA. Archiwum PAP/EPA © 2017 / NEIL HALL
                                        

            W nominacjach do 75. edycji Złotych Globów prowadzą amerykański film fantasy "Kształt wody" Guillerma del Toro, który dostał 7 głosów, i thriller publicystyczny Stevena Spielberga "Czwarta władza" z 6 głosami. Wśród filmów animowanych kandyduje polsko-brytyjski "Twój Vincent".
      
            W poniedziałek ogłoszono nominacje do nagród przyznawanych przez Hollywoodzkie Stowarzyszenie Prasy Zagranicznej.

Po cztery nominacje dostały: film o przejściu nastolatka w dorosłość "Lady Bird" i ostatni film Ridleya Scotta "Wszystkie pieniądze świata".

W kategorii najlepszego filmu nominowano również "Tamte dni, tamte noce", "Dunkierkę" i "Trzy billboardy za Ebbing, Missouri".

W kategorii musicalu bądź komedii nominacje otrzymały: "The Disaster Artist," "Uciekaj!", "Król rozrywki", "Lady Bird" oraz "I, Tonya".

Wśród nominowanych reżyserów są Guillermo Del Toro ("Kształt wody"), Martin McDonagh ("Trzy billboardy za Ebbing, Missouri"), Christopher Nolan ("Dunkierka"), Ridley Scott ("Wszystkie pieniądze świata") oraz Steven Spielberg ("Czwarta władza").

Wśród nominowanych aktorów znaleźli się Timothee Chalamet ("Tamte dni, tamte noce"), Daniel Day-Lewis ("Nić widmo"), Tom Hanks ("Czwarta władza"), Gary Oldman ("Czas mroku").

Nominowane aktorki to Jessica Chastain ("Gra o wszystko"), Sally Hawkins ("Kształt wody"), Frances McDormand ("Trzy billboardy za Ebbing, Missouri"), Meryl Streep ("Czwarta władza") i Michelle Williams ("Wszystkie pieniądze świata").

Z filmów zagranicznych nominowane zostały: "Fantastyczna kobieta", "Najpierw zabili mojego ojca", "W ułamku sekundy", "Loveless" i "The Square".

Filmy animowane kandydujące do Złotego Globu to: pełnometrażowy polsko-brytyjski "Twój Vincent", amerykański "Dzieciak rządzi", kanadyjsko-irlandzko-luksemburski "The Breadwinner", amerykańskie "Coco" i "Fernando".

Zwycięzcy zostaną ogłoszeni 7 stycznia na 75. ceremonii transmitowanej na żywo przez telewizję.