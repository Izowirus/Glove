Retransmisja przedstawienia teatralnego "Hamlet" w reżyserii Lindsey Turner z Benedictem Cumberbatchem w roli głównej będzie miała miejsce 20 marca o godz. 19 w Kinie Praha.
      
            Druga z retransmisji tego spektaklu zaplanowana jest na 24 kwietnia o godz. 19.

Inscenizacja przenosi historię Hamleta w czasy nam współczesne, aby podkreślić ciągłą aktualność arcydzieła Shakespeare'a. Spektakl stawia duży nacisk na wątki polityczne i szpiegowskie zawarte w sztuce.

Przedstawienie teatralne transmitowane było z londyńskiego Barbican Theatre do kin w całej Europie i poza nią 15 października 2015 roku i biło wszelkie rekordy popularności. Wszystkie bilety na przewidywane przedstawienia rozeszły się, zanim przystąpiono do prób czytanych w teatrze. Teraz mamy okazję uczestniczyć w retransmisji tego spektaklu w Kinie Praha. Możliwość zobaczenia Benedicta Cumberbatcha w klasycznej, szekspirowskiej roli będzie prawdziwym magnesem.

Przedstawienie "Hamleta" będzie transmitowane w jakości High Definition z dźwiękiem Digital Dolby Surround. Obejrzymy spektakl w wersji oryginalnej z polskimi napisami.