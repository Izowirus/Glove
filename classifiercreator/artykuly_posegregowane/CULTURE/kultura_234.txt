epa06481795 (FILE) - US singer Alice Cooper performs on stage during the Rock in Rio music festival in Rio de Janeiro, Brazil, 21 September 2017 (reissued 28 January 2018). Alice Cooper turns 70 on 04 February 2018.  EPA/ANTONIO LACERDA 
Dostawca: PAP/EPA. Archiwum PAP/EPA © 2018 / ANTONIO LACERDA
                                        

            Alice Cooper dał się poznać jako pionier teatralnej odmiany hard rocka. Jego piosenki jak "School's Out" czy "Poison" należą do żelaznej klasyki. Teraz można ich posłuchać w wersji koncertowej na albumie "A Paranormal Evening At The Olympia Paris" .
      
            Premiera - 17 sierpnia.

Krzesła elektryczne, gilotyny, sztuczna krew i węże boa - to oprawa koncertów Alice Coopera. Piosenkarz zapracował sobie na miano "ojca chrzestnego shock rocka". Cooper to prawdziwa żywa legenda (nie tylko dlatego, że uhonorowany został miejscem w prestiżowej Rock'n'Roll Hall of Fame). Po pięćdziesięciu latach barwnej kariery, z ponad 15 mln sprzedanych płyt na koncie, wciąż pozostaje jedną z najjaśniejszych gwiazd rocka.

Po tym jak jego ostatni album studyjny "Paranormal" szturmem wdarł się na listy sprzedaży na całym świecie, Cooper ponownie mógł powiedzieć o sobie, że jest prawdziwym gigantem. Dzięki wsparciu legendarnego producenta Boba Ezrina oraz zaprzyjaźnionych sław, takich jak Larry Mullen z U2, Billy Gibbons z ZZ Top czy Roger Glover z Deep Purple, przebojowa płyta zasłużyła na swoje miejsce wśród najlepszych wydawnictw Amerykanina.

70-letni dziś muzyk nie bez powodu uchodzi za niezrównanego showmana. Potwierdzenie znajduje to także na koncertowym albumie "A Paranormal Evening at the Olympia Paris". Płyta nagrana 7 grudnia 2017 roku w paryskiej L'Olympii pozwala słuchaczom doświadczyć na nowo rockowego spektaklu, który był jednym z najjaśniejszych punktów ostatniej europejskiej trasy artysty.