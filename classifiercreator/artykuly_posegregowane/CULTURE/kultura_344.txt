Bydgoszcz, 12.11.2016. Kompozytor i pianista jazzowy Włodzimierz Pawlik podczas występu na gali otwarcia 24. edycji Międzynarodowego Festiwalu Sztuki Autorów Zdjęć Filmowych Camerimage w Bydgoszczy, 12 bm. (tż/awol) Archiwum fot. PAP/Tytus Żmijewski
                                        

            Legendarny klub jazzowy Blue Note w Nowym Jorku otwiera swoje podwoje dla polskiego laureata Grammy, czyli muzycznego Oscara, Włodka Pawlika. Gościnnie polskiego pianistę będzie wspierał Randy Brecker.
      
            Pawlik i Becker razem nagrali płytę "Night in Calisia", za którą polski pianista i kompozytor zgarnął nagrodę Grammy w kategorii jazzu w 2014 roku.

Pawlik na swoim koncie ma szereg innych prestiżowych nagród, wśród których można wyróżnić m.in. Fryderyki, nagrodę TVP Kultura za płytę Anhelli (2006), a także Koryfeusza Muzyki Polskiej 2014 w kategorii Osobowość Roku. Ponadto, w roku 2014, został odznaczony Krzyżem Kawalerskim Orderu Odrodzenia Polski.

Brecker, trębacz i flugelhornista, nagrywał z takimi artystami jak Bruce Springsteen, Charles Mingus, Blood, Sweat and Tears, Horace Silver, Frank Zappa, Chris Parker, Jaco Pastorius, czy Dire Straits. Tym razem wystąpi gościnnie z polskim muzykiem w nowojorskim Blue Note.

Blue Note Entertainment Group - grupa założona w 1981 roku przez Danny'ego Bensusana, w której skład wchodzą kultowe kluby jazzowe na całym świecie, m.in. w takich miejscach jak Nowy Jork, Tokyo, Nagoya, Mediolan, Waikki, Beijing, Napa czy Rio de Jeneiro.

Grupa zarządza również nowojorskimi klubami Sony Hall oraz Highline Ballroom. Czerwcowy Festiwal Jazzowy Blue Note jest cyklicznie realizowany od 2011 roku. W tym okresie zdobył dużą popularność wśród entuzjastów jazzu z całego świata.

Organizacja tego muzycznego wydarzenia to inicjatywa polskiej firmy kosmetycznej Inglot, która jest oficjalnym partnerem tegorocznej edycji kultowego Festiwalu Jazzowego Blue Note.