Rzeszów, 17.01.2016. Muzyk jazzowy Tomasz Stańko podczas pierwszego publicznego wykonania skomponowanego przez siebie hejnału "Na cztery strony świata", 17 bm. w Filharmonii Podkarpackiej w Rzeszowie. Składający się z czterech części grany na trąbce 2,5-minutowy utwór zastąpi dotychczasowy rzeszowski hejnał, w którym rozbrzmiewały dzwony wieżowe. Odtwarzany będzie z głośnika ratuszowego siedmiokrotnie w ciągu doby. Hejnał powstał na zamówienie władz samorządowych z okazji 662-lecia założenia miasta. (zuz) PAP/Darek Delmanowicz  ***Zdjęcie do depeszy PAP pt. Tomasz Stańko skomponował hejnał dla Rzeszowa; wykona go w niedzielę*** PAP © 2016 / Darek Delmanowicz
                                        

            Wielkie nazwiska i najgorętsze odkrycia, europejskie i polskie premiery, nowe zaskakujące konfiguracje muzyków – tak określają 14. edycję Bielskiej Jazzowej Jesieni organizatorzy. W Bielsku-Białej wystąpią m.in. Dino Saluzzi, Michael Formanek i Avishai Cohen.
      
            „Programowe spektrum Jazzowej Jesieni, która rozpocznie się 15 listopada, rozciąga się od argentyńskiego, etnicznego jazzu wirtuoza bandoneonu Dina Saluzziego, przez elektroniczno-elektroakustyczne poszukiwania duetu Food, nowojorski, loftowy klimat prezentowany przez Tomasza Stańkę z zespołem w składzie David Virelles, Reuben Rogers i Marcus Gilmore, aż po otwarte formy i rasowe free Craiga Taborna” – poinformowała Iwona Kamińska-Gosk odpowiedzialna za kontakty z mediami.

Jak dodała, na scenie Bielskiego Centrum Kultury nie zabraknie w listopadzie odkryć i nowych gwiazd międzynarodowej sceny jazzowej. To m.in. kwartet trębacza Avishaiego Cohena, który w Beskidy przyjedzie z najnowszym albumem „Into the Silence”, będącym jego debiutem w wytwórni ECM.

Ze specjalnym projektem Ensemble Koloussus, promującym płytę „The Distance”, wystąpi Michael Formanek z towarzyszeniem 18-osobowego zespołu. Będzie to jedyny ich koncert w Europie. Płyta artysty znalazła się wśród dziesięciu najlepszych krążków zestawienia przygotowanego przez miesięcznik "Downbeat".

Festiwal zwieńczy 20 listopada koncert jazzu tradycyjnego.

Bielska Jesień Jazzowa jest jednym z najistotniejszych krajowych wydarzeń tego gatunku muzyki. Dotychczas na scenie Bielskiego Centrum Kultury wystąpili m.in. John Scofield, Ornette Coleman, Chick Corea, John McLaughlin, Jan Garbarek, Cecil Taylor, Joe Lovano, Carla Bley, Tom Harrell, Eliane Elias, Egberto Gismonti oraz w wielu „wcieleniach” Tomasz Stańko.