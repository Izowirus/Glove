epa04396337 US-Irish actor/cast member Pierce Brosnan arrives for the screening of 'The November Man' during the 40th annual Deauville American Film Festival, in Deauville, France, 11 September 2014. The movie is presented out of the official competition at the festival that runs from 05 to 14 September. EPA/ETIENNE LAURENT Dostawca: PAP/EPA. Archiwum PAP/EPA © 2016 / ETIENNE LAURENT
                                        

            Irlandzki aktor Pierce Brosnan 10 grudnia odbierze podczas gali we Wrocławiu nagrodę honorową Europejskiej Akademii Filmowej (EFA) - poinformowała we wtorek akademia z siedzibą w Berlinie.
      
            "To wielka przyjemność dla Europejskiej Akademii Filmowej przyznać nagrodę za europejski wkład w światową kinematografię Pierce'owi Brosnanowi za jego imponujące oddanie kinu" - ogłosiła akademia.

Jak napisano w komunikacie, laur został przyznany w uznaniu "rozległych osiągnięć zarówno aktorskich, jak i w roli producenta". Brosnan będzie honorowym gościem 29. gali Europejskich Nagród Filmowych we Wrocławiu, któremu przypadł w tym roku tytuł Europejskiej Stolicy Kultury.

Ceremonie, w czasie których wręczane są prestiżowe wyróżnienia, odbywają się w lata nieparzyste w Berlinie, a w parzyste w innych europejskich miastach.

63-letni Brosnan, aktor i producent filmowy, to m.in. filmowy James Bond w latach 1995-2002. W rolę najsłynniejszego agenta wcielił się w filmach "Golden Eye", "Jutro nie umiera nigdy", "Świat to za mało" i Śmierć nadejdzie jutro".

Pojawiał się zarówno w filmach sensacyjnych, jak i komediach i melodramatach - zaznacza EFA. Wśród filmów z jego udziałem akademia wymienia m.in. "Kosiarza umysłów" (1992), "Krawca z Panamy" (2001), "Mammia mia" (2008) czy "Autora widmo" (2010) w reżyserii Romana Polańskiego.

Brosnan założył także własną firmę producencką i wyprodukował 11 filmów, np. "Pozew o miłość" (2004), "Kumpli na zabój" (2005), "Godziny strachu" (2007) czy "Kontrolę absolutną" (2016).