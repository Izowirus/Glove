FOTO: Plakat
                                        

            Zapraszamy do udziału w wydarzeniach towarzyszących wystawie „Blask orderów w 100-lecie odzyskania niepodległości”. W programie znalazły się wykłady, oprowadzania, zajęcia edukacyjne, które będą okazją do poznawania historii Polski przez pryzmat najważniejszych znaków zaszczytnych, a także biografii osób nimi uhonorowanych. 
      
            Ordery, odznaczenia i medale – często pilnie strzeżone pamiątki rodzinne – będą punktem wyjścia do rozmów o niepodległości, wolności, zrywach narodowych, widzianych w dwóch przenikających się wymiarach – narodowym i osobistym. 

Sobotnie oprowadzanie po wystawie: 

Spotkanie: Pałac na Wyspie, godz. 11 

10, 17, 24 listopada 

1 grudnia – oprowadzanie z udziałem kuratorki wystawy Izabeli Prokopczuk-Runowskiej 

8, 15, 22 grudnia 

5, 12, 19, 26 stycznia 2019 

2 lutego 2019 

Cykl wykładów „Blask orderów” 

W trakcie czterech spotkań prelegenci, uznani specjaliści tematyki orderowej, opowiedzą o najważniejszych odznaczeniach, dawnych i współczesnych, polskich i zagranicznych, o zawiłościach w ich nazewnictwie, a także o orderach konkretnych osób, m.in. Aleksandra Walewskiego, syna samego Napoleona, oraz marszałka Polski Rzeczypospolitej Ferdinanda Focha. Będzie również mowa o odznaczeniach nadawanych polskim żołnierzom za udział w misjach zagranicznych. Prelegenci rozszerzą narrację wystawy o mniej znane fakty, które z pewnością zainteresują nie tylko pasjonatów znaków zaszczytnych. 

Pałac na Wyspie, wybrane środy, godz. 18 

21 listopada: „Ordery i medale, krzyże i gwiazdy – galimatias nazewniczy”, Tadeusz Jeziorowski, Wielkopolskie Muzeum Wojskowe w Poznaniu 

12 grudnia: „Insygnia i dekoracje jako lustra historii, na przykładzie hrabiego Walewskiego i marszałka Focha”, Tom Dutheil, Muzeum Legii Honorowej w Paryżu, wystąpienie w języku angielskim, tłumaczone symultanicznie 

9 stycznia 2019: „Ordery i odznaczenia II Rzeczypospolitej”, prof. Krzysztof Filipow, Uniwersytet w Białymstoku 

23 stycznia 2019: „Odznaczenia za misje wojskowe w III Rzeczypospolitej”, płk dr hab. Juliusz S. Tym, prof. Akademii Sztuki Wojennej 

Koordynacja: dr Mariusz Kolmasiak (Dział Badań Naukowych MŁK) 

Akcja „Odznaczeni – historie zapamiętane. Podziel się swoją opowieścią” 

Przy okazji wystawy Blask orderów Muzeum postanowiło przypomnieć biografie osób, często mniej rozpoznawalnych, które zapisały się w historii Polski. Istotą akcji jest pokazanie, jak przechowywanie pamięci o bohaterach wpłynęło na kształtowanie kolejnych pokoleń – ich tożsamości i świadomości narodowej. Rodzinne pamiątki, nie tylko ordery i odznaczenia, ale także zdjęcia, przedmioty osobiste, dokumenty, szczególnie z okresu II Rzeczpospolitej, staną się punktem wyjścia do opowieści o ludziach, którzy zasłużyli się ojczyźnie. 

Osoby, które chciałyby podzielić się z publicznością Łazienek Królewskich osobistą historią wplecioną w dzieje Polski, osnutą wokół rodzinnych pamiątek, prosimy o wypełnienie formularza zamieszczonego na stronie www.lazienki-krolewskie.pl i przesłanie go do 18 listopada 2018 na adres: a.pietrzyk@lazienki-krolewskie.pl 

Pomysł i koordynacja: Agata Pietrzyk-Sławińska (Dział Edukacji MŁK) 

Dzieje polskich znaków zaszczytnych na tle rozwoju symboliki i propagandy XVII-XXI wieku. Warsztaty dyskusyjne dla pasjonatów historii 

Uczestnicy warsztatów będą mieli okazję poznać ordery i odznaczenia w szerokim kontekście politycznym, symbolicznym i propagandowym ostatnich czterystu lat historii Rzeczypospolitej. Prowadzący podda też krytycznej analizie inne nośniki symboliki i propagandy – herby, sztandary i flagi, a także przybliży słuchaczom teksty źródłowe, m.in. przekazy z epoki uzasadniające wprowadzanie danych orderów lub określonej symboliki. 

Spotkanie: Pałac na Wyspie, wybrane niedziele, godz. 11 

18 listopada: „Za Wiarę, Króla i Prawo – polskie ordery i odznaczenia do końca XVIII wieku” 

2 grudnia: „Na piersi czarnego orła – polskie ordery i odznaczenia epoki zaborów” 

16 grudnia: „Orzeł z popiołów – polskie ordery i odznaczenia w II RP” 

13 stycznia 2019: „Przodownikom pracy! – polskie ordery i odznaczenia w czasach PRL” 

27 stycznia 2019: „Powrót korony – polskie ordery i odznaczenia w III RP” 

Obowiązują wcześniejsze zapisy 

Prowadzący: Michał Bąk, doktorant Wydziału Historii Uniwersytetu Warszawskiego 

Koordynacja: Kamil Frejlich (Dział Edukacji MŁK) 

„Noc listopadowa” w Łazienkach – przechadzka po sześciu miejscach, w których rozgrywają się „sceny dramatyczne” Stanisława Wyspiańskiego, osnute wokół wybuchu powstania „w Warszawie 29 listopada roku 1830”, poprzedzona opowieścią o ich narodzinach i wystawieniach. 

Przypomniane zostaną okoliczności jedynego pobytu Stanisława Wyspiańskiego w Warszawie, pomiędzy końcem stycznia a połową lutego 1898 roku, kiedy to artysta zwiedził Łazienki. Dwa lata później zaczął pisać, ukończony dopiero w roku 1904 roku dramat o antyrosyjskim powstaniu, które wybuchło w Warszawie 29 listopada 1830 roku. Ukazany zostanie wpływ topografii Łazienek na układ scen dramatycznych Nocy listopadowej. Omówione zostaną znakomite realizacje dramatu autorstwa m.in. Ludwika Solskiego, Jerzego Grzegorzewskiego i Andrzeja Wajdy. 

24, 25 listopada, godz. 11 

Spotkanie: Pałac Myślewicki 

Obowiązują wcześniejsze zapisy 

Prowadzący: Rafał Węgrzyniak, historyk teatru; Oskar Hamerski, aktor Teatru Narodowego w Warszawie, który odczyta fragmenty Nocy listopadowej oraz komentarze do niej. 

Pomysł i koordynacja: Joanna Szumańska (Dział Edukacji MŁK) 

„Królowa Wolność”. Seminaria warsztatowe o historii wolności 

Wolność była dla myślicieli Oświecenia jednym z najważniejszych zagadnień. Podczas warsztatów z prof. Anną Grześkowiak-Krwawicz dowiemy się, czy wolność jest bardziej „złota” czy „słodka”. A także, co zrobić, żeby „wolność” nie przerodziła się w „swawolę” i nie zamieniła „wolnej Rzeczypospolitej” w kraj anarchii lub despotię. Zrozumienie znaczenia tej idei pomoże nam lepiej poznać wydarzenia czasów stanisławowskich, a być może także zrozumieć współczesność. 

Sobota, 8 grudnia, godz. 11–14 

Sobota, 19 stycznia, godz. 11–14 

Pałac Myślewicki 

Obowiązują wcześniejsze zapisy 

Prowadząca: prof. Anna Grześkowiak-Krwawicz 

Pomysł i koordynacja: Joanna Szumańska (Dział Edukacji MŁK) i Piotr Skowroński (Dział Badań Naukowych MŁK) 

100 bezpłatnych zajęć na 100-lecie odzyskania niepodległości 

Oferta dla szkół i przedszkoli, realizowana od 9 do 30 listopada 2018, w ramach Programu Ministerstwa Kultura i Dziedzictwa Narodowego „Kultura Dostępna” 

Tematy do wyboru: 

Blask orderów z bliska 

Mity i legendy zapisane w orderach 

Ordery i odznaczenia – symbole niepodległości państwa 

Bohater na medal 

Druga strona orderu 

Powstanie listopadowe i zawiłe losy Virtuti Militari 

Konstytucja 3 maja 

Tadeusz Kościuszko. Bohater dwóch kontynentów 

Pomysł i koordynacja: Maja Steczkowska, Paulina Organiściak-Kwiatkowska (Dział Edukacji MŁK) 

Uwaga, obowiązują wcześniejsze zapisy 

W listopadzie w ramach akcji „Darmowy listopad” wstęp na wystawę i zajęcia jest bezpłatny. 

Ceny obowiązujące od 1 grudnia 2018 do 3 lutego 2019: 

Bilet na wystawę: normalny – 10 zł, ulgowy – 5 zł 

Bilet wstępu na wydarzenia i zajęcia edukacyjne: 1 zł 

Informacje i zapisy na zajęcia (od poniedziałku do piątku, w godzinach 9–16): (+48) 22 50 60 183, (+48) 22 50 60 028, rezerwacje@lazienki-krolewskie.pl, edukacja@lazienki-krolewskie.pl (pula bezpłatnych zajęć dla szkół i przedszkoli) 

Kalendarium 

9–30 listopada – 100 bezpłatnych zajęć edukacyjnych dla szkół i przeszkoli na 100-lecie odzyskania niepodległości 

10 listopada, godz. 11, Pałac na Wyspie – sobotnie oprowadzanie po wystawie 

17 listopada, godz. 11, Pałac na Wyspie – sobotnie oprowadzanie po wystawie 

18 listopada, godz. 11, Pałac na Wyspie – Za Wiarę, Króla i Prawo – polskie ordery i odznaczenia do końca XVIII wieku, warsztat dyskusyjny połączony ze zwiedzaniem wystawy 

21 listopada, godz. 18, Pałac na Wyspie – wykład Ordery i medale, krzyże i gwiazdy – galimatias nazewniczy, Tadeusza Jeziorowski (Wielkopolskie Muzeum Wojskowe w Poznaniu) 

24 listopada, 

godz. 11, Pałac na Wyspie – sobotnie oprowadzanie po wystawie 

godz. 11, Pałac Myślewicki – „Noc listopadowa” w Łazienkach, przechadzka po miejscach, gdzie rozgrywają się „sceny dramatyczne” Stanisława Wyspiańskiego, osnute wokół wybuchu powstania listopadowego, poprzedzona opowieścią o ich narodzinach i wystawieniach 

25 listopada, godz. 11, Pałac Myślewicki – „Noc listopadowa” w Łazienkach, przechadzka po miejscach, gdzie rozgrywają się „sceny dramatyczne” Stanisława Wyspiańskiego, osnute wokół wybuchu powstania listopadowego, poprzedzona opowieścią o ich narodzinach i wystawieniach 

1 grudnia, godz. 11, Pałac na Wyspie, sobotnie oprowadzanie po wystawie z udziałem kuratorki Izabeli Runowskiej-Prokopiuk 

2 grudnia, godz. 11, Pałac na Wyspie – Na piersi czarnego orła – polskie ordery i odznaczenia epoki zaborów, warsztat dyskusyjny połączony ze zwiedzaniem wystawy 

8 grudnia, 

godz. 11.00, Pałac na Wyspie – sobotnie oprowadzanie po wystawie 

godz. 11–14, Pałac Myślewicki – Królowa Wolność, seminarium warsztatowe 

12 grudnia, godz. 18, Pałac na Wyspie – wykład Insygnia i dekoracje jako lustra historii, na przykładzie hrabiego Walewskiego i marszałka Focha, Tom Dutheil (Muzeum Legii Honorowej w Paryżu), wystąpienie w języku angielskim, tłumaczone symultanicznie 

15 grudnia, godz. 11, Pałac na Wyspie – sobotnie oprowadzanie po wystawie 

16 grudnia, godz. 11, Pałac na Wyspie – Orzeł z popiołów – polskie ordery i odznaczenia w II RP, warsztat dyskusyjny połączony ze zwiedzaniem wystawy 

22 grudnia, godz. 11, Pałac na Wyspie – sobotnie oprowadzanie po wystawie 

5 stycznia 2019, godz. 11.00, Pałac na Wyspie, sobotnie oprowadzanie po wystawie 

9 stycznia 2019, godz. 18, Pałac na Wyspie – wykład Ordery i odznaczenia II Rzeczypospolitej, prof. Krzysztof Filipow, Uniwersytet w Białymstoku 

12 stycznia 2019, godz. 11, Pałac na Wyspie – sobotnie oprowadzanie po wystawie 

13 stycznia 2019, godz. 11, Pałac na Wyspie – Przodownikom pracy! – polskie ordery i odznaczenia w czasach PRL, warsztat dyskusyjny połączony z oprowadzaniem po wystawie 

19 stycznia 2019, godz. 11, Pałac na Wyspie – sobotnie oprowadzanie po wystawie 

godz. 11–14, Pałac Myślewicki – Królowa Wolność, seminarium warsztatowe 

23 stycznia 2019, godz. 18, Pałac na Wyspie – wykład Odznaczenia za misje wojskowe w III Rzeczypospolitej, płk dr hab. Juliusz S. Tym, prof. Akademii Sztuki Wojennej 

26 stycznia 2019, godz. 11, Pałac na Wyspie – sobotnie oprowadzanie po wystawie 

27 stycznia 2019, godz. 11, Pałac na Wyspie – Powrót korony – polskie ordery i odznaczenia w III RP, warsztat dyskusyjny połączony z oprowadzaniem po wystawie 

2 lutego 2019, godz. 11, Pałac na Wyspie – sobotnie oprowadzanie po wystawie 


Źródło informacji: Łazienki Królewskie w Warszawie 

      
  
    TEMATY:
          
              Obchody