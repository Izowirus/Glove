epa06272186 George Saunders from the United States, winner of the Man Booker Prize for Fiction with his novel, 'Lincoln In The Bardo', poses for pictures following the announcement at the Guildhall in London, Britain, 17 October 2017. The Man Booker Prize for Fiction is a literary prize awarded each year for the best original novel, written in the English language, and published in the UK.  EPA/WILL OLIVER 
Dostawca: PAP/EPA. PAP/EPA © 2017 / WILL OLIVER
                                        

            Amerykański pisarz George Saunders został uhonorowany literacką Nagrodą Bookera - najbardziej prestiżową w W. Brytanii. Otrzymał ją za powieść "Lincoln in the Bardo". O przyznaniu nagrody za najlepszą powieść w 2017 r. poinformowało we wtorek w Londynie jury.
      
            Nagroda Bookera (The Man Booker Prize for Fiction), wynosi 50 tys. funtów i przyznawana jest za najlepszą powieść angielskojęzyczną wydaną w ciągu ostatniego roku w Zjednoczonym Królestwie. Po raz pierwszy była ogłoszona w 1969 r.

Nagroda cieszy się ogromnym prestiżem. Już samo znalezienie się w gronie finalistów jest uważane za wielki zaszczyt.

Uhonorowana książką jest pierwsza powieścią 58-letniego George'a Saundersa - pochodzącego z Teksasu wykładowcy literatury na Uniwersytecie w Syracuse (w stanie Nowy Jork), który zasłynął jako mistrz krótkiej formy.

W powieści Saundersa niemal setka narratorów opowiada o okolicznościach śmierci 11-letniego syna prezydenta USA Abrahama Lincolna – Williego.

"Forma i styl tej głęboko oryginalnej powieści dała początek opowieści uduchowionej, nader inteligentnej i niezwykle wzruszającej" – powiedziała dziennikarzom Lola Young, przewodnicząca jury.

Saunders znany był do tej pory głównie z krótszych form. W Polsce wydano przed paroma dniami zbiór jego najnowszych opowiadań pt. "10 grudnia" (w tł. M. Kłobukowskiego).

Sławę przyniosły Saundersowi również nowele "Wielkość i upadek parku rozrywki" i "Pastoralia", a także eseje i felietony publikowane w prasie amerykańskiej oraz brytyjskiej.