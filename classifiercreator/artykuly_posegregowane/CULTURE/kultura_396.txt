epa06692163 President of the European Council Donald Tusk (L) and Serbian President Aleksandar Vucic (not pictured), talk during their meeting in Belgrade, Serbia, 24 April 2018. Donald Tusk arrived in Belgrade as part of the tour of the west Balkans showing support for the regions EU tendencies.  EPA/ANDREJ CUKIC 
Dostawca: PAP/EPA. PAP/EPA © 2018 / ANDREJ CUKIC
                                        

            Przewodniczący Rady Europejskiej Donald Tusk otrzymał nagrodę Polonicus 2018 Europejskiego Instytutu Kultury i Mediów Polonicus za promowanie Polski w Europie. Nagrodę w postaci statuetki z brązu wręczono mu w sobotę w Akwizgranie.
      
            Tusk pokazał, że miejsce Polski jest w sercu Europy - podkreślono m.in. w uzasadnieniu przyznania nagrody honorowej za całokształt działalności.

Nagrodę Polonicus otrzymała także była przewodnicząca niemieckiego Bundestagu Rita Suessmuth za znaczący wkład w dialog niemiecko-polski w aspekcie integracji europejskiej.

Polonicusa otrzymał również Jerzy Owsiak za wybitne zaangażowanie w rozwój społeczeństwa obywatelskiego oraz Benedykt i Róża Frąckiewiczowie – dyrygent i pierwsza solistka chóru Benedictus z Wuppertalu - za animację życia organizacji polskich oraz utrzymanie tradycji Chórów Polskich w Niemczech.

Nagroda Polonicus, przyznawana przez środowiska polonijne w Niemczech, została wręczona po raz pierwszy w 2009 roku. Powstała z inicjatywy Kongresu Polonii Niemieckiej.

Na portalu Instytutu podkreśla się, że honoruje ona działania i postawy prowadzące do poprawy dialogu polsko-niemieckiego w wymiarze europejskim, oraz na rzecz rozwoju kultury polskiej w Europie.