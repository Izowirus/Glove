Osiem marek, które zakwalifikowały się do pierwszej dziesiątki najcenniejszych marek świata, to marki technologiczne albo związane z technologią. Najcenniejszą marką rankingu BrandZTM to Google.  Wyceniono ją na ponad 302 mld dol., co oznacza, że jej wartość w stosunku do 2017 r. wzrosła o 23 proc. - wynika z rankingu WPP i Kantar Millward Brown.

      
            Na kolejnym miejscu jest Apple - wart prawie 300,6 mld dol. i wzrostem o 28 proc., Amazon - 207,594 mld dol. i wzrostem o 49 proc. Całkowita wartość marek w rankingu BrandZ Top 100 odnotowała rekordowy wzrost w wysokości 21 proc., zwiększając wartość marek w rankingu o prawie 750 mld dolarów, teraz jego wartość wynosi 4,4 biliona dolarów. Trzy najszybciej rosnące marki pochodzą z Chin – marki z tego kraju rosną dwa razy szybciej niż marki amerykańskie.

Dzięki rosnącemu wykorzystaniu technologii opartych na inteligencji i danych – takich jak sztuczna inteligencja (AI) oraz rozszerzona rzeczywistość (AR) – w połączeniu z kreatywnym podejściem marketingowym, wielu markom udało się uzyskać dogłębne zrozumienie klientów, zaoferować im wygodę, spersonalizowane podejście i unikalne doświadczenie z marką.

Osiem marek, które zakwalifikowały się do pierwszej dziesiątki, to marki technologiczne albo związane z technologią. Ta kategoria dominuje w rankingach, a w niej Google i Apple, które zachowują miejsca pierwsze i drugie. Rosną one odpowiednio o 23 proc. do poziomu 302,1 mld dolarów oraz o 28 proc. osiągając 300,6 mld dolarów. Amazon przesunął się na miejsce trzecie, wyprzedzając Microsoft, odnosząc wzrost 49 proc. do poziomu 207,6 mld dolarów. Natomiast Tencent wspiął się na miejsce 5, zostawiając w tyle Facebooka (nr 6) i osiągając wzrost wartości marki 65 proc. aż do poziomu 179 mld dolarów, przeskakując aż trzy miejsca w stosunku do wyników zeszłorocznych.

W bieżącym roku po raz pierwszy marki spoza Stanów Zjednoczonych rosły szybciej niż marki amerykańskie. 14 marek chińskich zakwalifikowało się do rankingu Top 100 w porównaniu tylko do jednej marki (China Mobile), która była obecna w 2006 r. Całkowita wartość Top 10 marek chińskich wzrosła o 47 proc. rok do roku. Wzrost ten jest dwukrotnie większy niż marek amerykańskich (23 proc.). Widac też silny regionalny wzrost w innych częściach świata, między innymi w Indiach i Indonezji. W rankingu BrandZ Top 100 obecnych jest siedem marek azjatyckich (poza markami chińskimi). Ich sumaryczna wartość wzrosła o 14 proc. i osiągnęła 146 mld dolarów. Regionalny bank BCA (na miejscu 99) jest pierwszą marką indonezyjską w rankingu. Inną nową marką w tegorocznym badaniu jest Maruti Suzuki, która zakwalifikowała się do pierwszej dziesiątki marek samochodowych.

Pionierskie marki chińskie dominują wśród marek najszybciej rosnących w tegorocznym rankingu, wśród nich wiodąca marka JD.com (na pozycji 59) – po oszałamiającym wzroście wartości marki o 94 proc. wspomaganym przez zaangażowanie się jej w nowe kategorie, takie jak finanse. Alibaba (nr 9) to druga marka, po raz pierwszy obecna w pierwszej dziesiątce i odnosząca 92 proc. wzrost, po rozszerzeniu zasięgu globalnego oraz sukcesie Singles Day (obchodzonym 11 listopada). Trzecią najszybciej rosnącą marką jest Moutai (nr 34) ze wzrostem w wysokości 89 proc.

Ranking najcenniejszych marek świata BrandZTM Top 100 Most Valuable Global Brands jest prowadzony od dwunastu lat przez Kantar Millward Brown.