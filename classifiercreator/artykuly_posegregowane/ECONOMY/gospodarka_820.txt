Gdańsk, 26.09.2017. Osobowy pociąg spalinowy Link firmy Pesa, należący do polskiego przedsiębiorstwa transportowego Polregio/Przewozy regionalne, zaprezentowany na 12. Międzynarodowych Targach Kolejowych TRAKO w Gdańsku, 26 bm. (aw/mr) PAP/Adam Warżawa Archiwum PAP © 2018 / Adam Warżawa
                                        

            Kolejowy przewoźnik Polregio analizuje możliwość uruchomienia pasażerskich komercyjnych połączeń dalekobieżnych. Pierwsze pociągi na takich trasach mogłyby się pojawić od stycznia przyszłego roku - poinformował PAP Krzysztof Zgorzelski, prezes Przewozów Regionalnych, właściciela marki Polregio.
      
            "Prowadzimy uzgodnienia z Urzędem Transportu Kolejowego(dotyczące uruchomienia dalekobieżnych połączeń komercyjnych - PAP), który zadał nam pytania, na które będziemy odpowiadać. Połączenia te mogłyby zostać uruchomione najwcześniej od stycznia przyszłego roku" - powiedział prezes Zgorzelski.

"Do końca tego roku nie możemy prowadzić działalności komercyjnej zgodnie z planem restrukturyzacji" - wyjaśnił szef Polregio.

Prezes poinformował, że połączenia komercyjne zaplanowano na weekendy i okres wakacyjny.

Według Urzędu Transportu Kolejowego Przewozy Regionalne złożyły 12 wniosków dotyczących możliwości uruchomienia połączeń komercyjnych. Jak poinformował urząd Przewozy Regionalne planują uruchomienie pociągów między innymi na takich trasach jak na 12 trasach: Białystok – Lublin; Częstochowa - Katowice; Katowice – Gdynia Główna; Sandomierz – Wrocław Główny.

Prezes powiedział też, że spółka pracuje również nad uruchomieniem połączenia Wrocław - Berlin.