Katowice, 08.08.2015. Pociąg Flirt 3 zaprezentowany na dworcu kolejowym w Katowicach, 8 bm. Wyprodukowane prawie w całości w Polsce przez konsorcjum Stadler-NEWAG dla PKP Intercity Flirty to elektryczne zespoły trakcyjne, czyli pociągi, które nie zostały zestawione z lokomotywy i oddzielnych wagonów. Ich rolę pełni osiem nierozerwalnych członów, w których znajdują się dwie kabiny maszynisty oraz przestrzeń pasażerska zapewniająca 360 miejsc siedzących bez wydzielonych przedziałów. Maksymalna prędkość, z jaką Flirty będą poruszać się po polskich torach to 160 km/h. Pasażerowie będą mogli podróżować nowymi składami pod koniec 2015 roku. (zuz) PAP/Andrzej Grygiel PAP © 2018 / Andrzej Grygiel
                                        

            Liczba pasażerów podróżujących koleją spadła w pierwszej połowie tego roku o 1,92 proc. do 150,5 mln osób - poinformował w poniedziałek Urząd Transportu Kolejowego. Rok wcześniej z usług kolei, od stycznia do czerwca, skorzystało 153,5 mln podróżnych.
      
            W samym czerwcu 2018 r. z usług kolei skorzystało 25,9 mln pasażerów, czyli o 0,5 proc. więcej niż rok temu, kiedy koleją podróżowało 25,8 mln osób. Średnia odległość przejazdu jednego pasażera wyniosła 70 km.

W pierwszej połowie tego roku największy udział w kolejowym rynku miały Przewozy Regionalne, które kontrolowały 26,5 proc. rynku pod względem liczby pasażerów. Drugie były Koleje Mazowieckie - 19,7 proc., a na trzecim było PKP Intercity - 14,3 proc.