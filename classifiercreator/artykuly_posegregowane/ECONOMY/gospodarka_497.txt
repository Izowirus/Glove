epa07002816 German Chancellor Angela Merkel (L) and the Emir of Qatar, Sheikh Tamim bin Hamad Al Thani, take part in the 'Qatar-Germany Forum For Business And Investment' in Berlin, Germany, 07 September 2018. The forum, described as a cross-continental event, according to its organizers gathers high government officials, businessmen and major company representatives from both countries. EPA/JENS SCHICKE / POOL Dostawca: PAP/EPA. PAP/EPA © 2018 / JENS SCHICKE
                                        

            Emir Kataru szejk Tamim ibn Hamad Al-Sani zapowiedział w piątek w Berlinie, że jego kraj chce w ciągu pięciu lat zainwestować w Niemczech 10 miliardów euro. Katar poszukuje sposobów przełamania polityki izolacji  prowadzonej wobec niego przez Arabię Saudyjską.
      
            "Katar wyraża zamiar zainwestowania w ciągu najbliższych pięciu lat 10 miliardów dolarów w niemiecką gospodarkę" - oświadczył katarski przywódca podczas ceremonii otwarcia w Berlinie forum ekonomicznego Katar-Niemcy, w której wzięła udział kanclerz Angela Merkel.

Inwestycje te mają być skoncentrowane w sektorze samochodowym i technologicznym oraz bankowym, które są tradycyjnymi filarami niemieckiej gospodarki.

Emir nie zdradził innych szczegółów planu.

Jak przypomina niemiecki dziennik "Handelsblatt", Katar już obecnie jest jednym z najważniejszych akcjonariuszy niemieckiej giełdy poprzez udział jego kapitału w takich prestiżowych grupach jak Siemens, Volkswagen, a także Deutsche Bank.

5 czerwca 2017 roku Zjednoczone Emiraty Arabskie, Arabia Saudyjska, Bahrajn i Egipt zerwały stosunki z Katarem, oskarżając go o wspomaganie ruchów terrorystycznych, zbliżenie z Iranem  i podkopywanie stabilizacji w regionie.

Niemcy są po USA i Chinach głównym europejskim partnerem gospodarczym Kataru. Wartość wymiany między obu krajami po roku 2011 podwoiła się i wzrosła do 2,8 miliarda euro mimo lekkiego spadku w 2017 roku spowodowanego kryzysem dyplomatycznym w Zatoce.

Angela Merkel potwierdziła także, że Niemcy zamierzają uruchomić pierwszy terminal płynnego gazu ziemnego, którego Katar jest głównym światowym eksporterem.

Niemcy obok Turcji, jak podkreśla AFP, są mimo zawirowań politycznych w Zatoce Perskiej uprzywilejowanym rozmówcą Kataru w Europie i stosunki obu krajów układają się coraz lepiej.

Szejk Tamim ibn Hamad Al-Sani w połowie sierpnia zapowiedział już inwestycje rzędu 15 miliardów dolarów w Turcji, które powinny przyczynić się do wzmocnienia tureckiej waluty, osłabionej wskutek kryzysu w stosunkach z USA i wzajemnych sankcji gospodarczych.