Kolejne siedem ukraińskich przedsiębiorstw oraz 245 osób fizycznych zostało objętych sankcjami - ogłosił we wtorek przez rosyjski rząd. Są wśród nich przedsiębiorstwa związane z obronnością i energetyką.
      
            Rozporządzenie o rozszerzeniu listy ukraińskich podmiotów objętych rosyjskimi sankcjami podpisał we wtorek premier Rosji Dmitrij Miedwiediew. Decyzja, jak poinformował na Twitterze, ma służyć „ochronie interesów rosyjskiego państwa, firm i obywateli”.

Na liście znalazły się takie przedsiębiorstwa jak państwowy koncern zbrojeniowy Ukroboronprom i firma Ukrspeceksport, spółka Centrenergo i Ukraiński Państwowy Bank Eksportowo-Importowy, grupa ubezpieczeniowa Tas i Pierwsza Kompania Logistyczna.

Wśród osób fizycznych objętych sankcjami znaleźli się m.in. szef głównego zarządu wywiadu ministerstwa obrony Ukraina Wasyl Burba oraz mer Odessy Gienadij Truchanow.

1 listopada rosyjski rząd zadecydował o wprowadzeniu sankcji gospodarczych wobec 322 obywateli Ukrainy i 68 firm z tego kraju. Obecnie objętych sankcjami jest 567 osób i 75 firm.

Sankcje przewidują one zablokowanie środków finansowych, papierów wartościowych i majątku na terenie Rosji oraz zakaz na wyprowadzanie kapitału poza ten kraj.

Justyna Prus