Warszawa, 13.05.2013. Główny Urząd Statystyczny w Al. Niepodległości 208. (rg/awol) Archiwum fot. PAP/Rafał Guz
                                        

            Wynik finansowy netto przedsiębiorstw w 2017 roku wzrósł rok do roku o 13,8 proc., do 126,4 mld zł - podał w środę Główny Urząd Statystyczny.
      
            Zysk netto wyniósł 145,3 mld zł i był wyższy o 8,1 proc. od uzyskanego w 2016 roku, a strata netto wyniosła 18,9 mld zł i zmalała o 19,0 proc.

Zysk netto wykazało 80,9 proc. ogółu przedsiębiorstw wobec 81,5 proc. w 2016 roku.

Z danych GUS wynika, że z grupy przedsiębiorstw objętych badaniem, 51,8 proc. wykazało w 2017 roku przychody netto ze sprzedaży produktów, towarów i materiałów na eksport wobec 51,6 proc. rok wcześniej.

Poziom przychodów ze sprzedaży sprzedaży na eksport był o 11,1 proc. wyższy niż w 2016 roku.

W 2017 roku nakłady inwestycyjne przedsiębiorstw wyniosły 126,2 mld zł i były o 3,4 proc. wyższe niż przed rokiem. W 2016 roku odnotowano spadek o 13,2 proc., a po trzech kwartałach 2017 r. spadek o 1,0 proc.

GUS podał, że wyższe niż przed rokiem były nakłady na budynki i budowle (wzrost o 2,0 proc.), na maszyny, urządzenia techniczne i narzędzia (wzrost o 1,6 proc.) oraz na środki transportu (wzrost o 15,6 proc.).