PKB na poziomie 5,1 proc. to zachęta do inwestowania i znak, że Polska jest atrakcyjnym krajem dla prowadzenia biznesu - tak wtorkowe dane GUS za I kwartał 2018 r. skomentowała dla PAP minister przedsiębiorczości i technologii Jadwiga Emilewicz.
      
            Według minister Emilewicz "dzisiejsze dane GUS dotyczące wzrostu PKB pokazują, że proprzedsiębiorcze działania rządu przyczyniają się do dobrych wyników polskiej gospodarki".

"PKB na poziomie 5,1 proc. to zachęta do inwestowania i znak, że Polska jest atrakcyjnym krajem dla prowadzenia biznesu" - podkreśliła szefowa resortu.

Główny Urząd Statystyczny podał we wtorek w szybkim szacunku, że Produkt Krajowy Brutto w I kwartale 2018 roku wzrósł o 5,1 proc. rok do roku oraz wzrósł o 1,6 proc. w ujęciu kwartalnym wobec wzrostu w IV kwartale 2017 roku na poziomie 4,9 proc. w ujęciu rocznym.

Urząd poinformował także, że w kwietniu ceny towarów i usług konsumpcyjnych w kwietniu 2018 r. wzrosły rdr o 1,6 proc., a w porównaniu z poprzednim miesiącem ceny wzrosły o 0,5 proc., potwierdzając swój wcześniejszy szacunek flash.