Ostrołęka, 12.07.2018. Prezes Energa Arkadiusz Siwko podczas podpisania umowy na budowę elektrowni 'Ostrołęka C', 12 bm. (tw/doro)  Archiwum PAP/Tomasz Waszczuk 
                                        

            Rada nadzorcza Energi odwołała prezesa spółki Arkadiusza Siwko - poinformowała Energa we wtorek w komunikacie. Siwko został prezesem Energi 2 lipca.
      
            Arkadiusz Siwko od grudnia 2015 r. był prezesem Polskiej Grupy Zbrojeniowej, zrezygnował ze stanowiska w lutym 2017 r. Był m.in. prezesem Operatora Logistycznego Paliw Płynnych (OLPP), obecnie wchłoniętej przez PERN, szefem Gabinetu Ministra Spraw Wewnętrznych (1991-92), kiedy kierował nim Antoni Macierewicz. Zasiadał też w radzie nadzorczej PKN Orlen.

29 czerwca 2018 r. rada nadzorcza Energi powołała Siwko z dniem 2 lipca na stanowisko prezesa. Wcześniej obowiązki prezesa pełniła Alicja Barbara Klimiuk. Obowiązki objęła w lutym br., po tym, jak z funkcji prezesa spółki zrezygnował Daniel Obajtek.

Grupa Energa jest jedną z czterech największych grup energetycznych w Polsce. Podstawowa działalność Grupy obejmuje dystrybucję, wytwarzanie oraz obrót energią elektryczną. Dostarcza i sprzedaje prąd ponad 3 mln klientów, zarówno gospodarstwom domowym, jak i przedsiębiorcom.

Zysk netto Grupy Energa wyniósł w 2017 r. 773 mln zł. EBITDA wyniosła 2 mld 160 mln zł. Na 2018 r. Energa planuje nakłady 1,3 mld zł w dystrybucji i ponad 0,4 mld zł w wytwarzaniu.