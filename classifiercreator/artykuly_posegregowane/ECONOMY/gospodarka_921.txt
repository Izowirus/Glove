Warszawa, 29.01.2016. Oddział Banku PKO BP mieszczący się przy ulicy Sienkiewicza w Warszawie, 29 bm. W najbliższym czasie odbędzie się Walne Zgromadzenie Akcjonariuszy PKO BP, nastąpią zmiany w radzie nadzorczej banku - poinformował 29 bm. minister skarbu Dawid Jackiewicz. To efekt zapowiedzianej przez PKO BP podwyżki prowizji i opłat. (rp/awol)) PAP/Radek Pietruszka Archiwum PAP © 2018 / Radek Pietruszka
                                        

            Kotwicą stabilizującą wzrost gospodarki w Polsce pozostanie konsumpcja prywatna odzwierciedlająca coraz lepszą sytuację finansową polskich gospodarstw domowych - uważa kierownik zespołu analiz makroekonomicznych w PKO BP Marta Petka-Zagajewska.
      
            "Kolejne kwartały będą nieco słabsze, chociaż wciąż zbliżone do dynamiki PKB na poziomie 5 proc., ale jednak poniżej tej granicy" - powiedziała w poniedziałek Petka-Zagajewska.

GUS informował w połowie maja tego roku w swoim szacunku, że Produkt Krajowy Brutto w pierwszym kwartale 2018 roku wzrósł o 5,1 proc. rok do roku.

Petka-Zagajewska zwróciła uwagę, że w pierwszym kwartale tylko trzy gospodarki w Unii Europejskiej zdołały przyspieszyć tempo swojego wzrostu, w tym Polska.

"Cały czas bardzo solidną kotwicą stabilizującą wzrost gospodarki w Polsce pozostanie konsumpcja prywatna odzwierciedlająca coraz lepszą sytuację finansową polskich gospodarstw domowych" - dodała.

Jej zdaniem polskie gospodarstwa domowe nadal z optymizmem patrzą w swoją przyszłość finansową. "To nie powinno się zmienić do końca 2018 roku" - stwierdziła.