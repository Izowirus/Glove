epa04897071 An Indonesian employee prepares US dollar banknotes at a money changer in Jakarta, Indonesia, 25 August 2015. The Indonesian rupiah tumbled against the US dollar, hovering around 14,050 per dollar on 25 August after the China's yuan devaluation effect on Asian currencies.  EPA/MAST IRHAM 
Dostawca: PAP/EPA. PAP/EPA © 2018 / MAST IRHAM
                                        

            Wartość globalnego długu sięgnęła w trzecim kwartale 2017 roku nienotowanego dotąd poziomu 233 bilionów dolarów - wynika z raportu waszyngtońskiego Instytutu Finansów Międzynarodowych IIF. To o 8 proc. więcej niż pod koniec roku 2016.
      
            Jak wskazano, oznacza to, że światowe zadłużenie zwiększyło się w tym okresie o 16,5 bln dol.

Według komentarza opublikowanego w sobotę na stronach serwisu Business Insider "rekordowo wysokie prywatne zadłużenie sektora niefinansowego" zanotowano w takich krajach jak Kanada, Francja, Hongkong, Korea, Szwajcaria, Turcja.

Jednym z możliwych efektów ubocznych tej sytuacji - jak podkreślił IIF - może być niechęć ze strony banków centralnych do zaostrzania warunków udzielania kredytów.

"Wysokie poziomy zadłużenia mogą ograniczyć tempo i skalę zaostrzania kursu tej polityki; banki centralne chcąc wspierać wzrost będą prowadzić ostrożne działania w tym zakresie" - napisali, cytowani przez Business Insider, autorzy raportu.

IIF wskazał jednocześnie, że czwarty kwartał z rzędu odnotowano spadek stosunku długu do PKB. Wskaźnik ten wynosi obecnie 318 proc., czyli jest o ok. 3 punkty procentowe niższy od zanotowanego w trzecim kwartale 2016 roku.