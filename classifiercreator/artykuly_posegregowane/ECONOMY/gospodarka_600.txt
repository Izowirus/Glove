Warszawa, 30.04.2009. Płyta lotniska im. Fryderyka Chopina na warszawskim Okęciu.
pk/stw
PAP/Paweł Kula PAP © 2018 / Paweł Kula
                                        

            Ponad 1,9 mln pasażerów obsłużono na Lotnisku Chopina w pierwszym miesiącu wakacji 2018 r. To wzrost o 12,6 proc., bo w lipcu ub. r. z usług portu skorzystało 1,7 mln pasażerów. Takiego lipca jeszcze w historii lotniska nie było - poinformował port.
      
            "Na taki wynik znaczący wpływ ma stałe zwiększanie się liczby pasażerów warszawskiego portu uczestniczących w ruchu międzynarodowym (głównie tranzytowym)" - czytamy w komunikacie lotniska.

Zlokalizowane na warszawskim Okęciu lotnisko poinformowało też, że w ciągu siedmiu minionych miesięcy tego roku w ruchu międzynarodowym było prawie 9 mln podróżnych. To więcej o prawie 20 proc. niż rok wcześniej.

W ruchu krajowym z warszawskiego portu skorzystał od stycznia do lipca 2018 r. blisko milion pasażerów.

Port poinformował też, że według opublikowanego właśnie raportu organizacji ACI (zrzeszającej europejskie lotniska) stołeczny port zajmuje czwarte miejsce, biorąc pod uwagę tegoroczny wzrost liczby pasażerów wśród lotnisk UE w grupie 2 (obsługującej od 10 do 25 mln osób).