epa01436624 Vehicles are stuck in a holiday traffic jam on the highway near Bologna, Italy,  09 August 2008.  EPA/GIORGIO BENVENUTI
Dostawca: PAP/EPA. PAP/EPA © 2017 / GIORGIO BENVENUTI 
                                        

            Na sumę 585 milionów euro oszacowano roczne straty firm w 25 miastach we Włoszech spowodowane przez korki uliczne. Najwięcej, bo aż 200 mln euro, traci biznes w Rzymie.
      
            Z badań przeprowadzonych przez wiodącego producenta GPS-ów wynika, że korki we włoskich miastach wydłużają średnio jazdę samochodem o jedną czwartą, czyli o około 24 minuty. W Wiecznym Mieście jazda trwa dłużej o 40 proc., co w skali roku oznacza prawie 7 dni dłużej.

Na podstawie dokładnych obliczeń ustalono, że z powodu ulicznych zatorów koszt użytkowania pojazdu wzrasta przeciętnie o 3,75 euro dziennie.

Pod względem natężenia ruchu największy jest on w Palermo na Sycylii, gdzie kierowcy tracą na dojazd o 43 procent czasu więcej. Straty tamtejszych firm szacuje się na prawie 40 milionów euro rocznie.

Odnotowano też, że w ciągu ostatnich 9 lat poziom ruchu w miastach nie zmniejszył się. Sytuacja w Rzymie, Neapolu, Mediolanu i Turynie pogorszyła się w porównaniu z poprzednim rokiem.

"W Palermo, Rzymie i Mesynie ruch osiągnął niepokojący poziom" - podkreślił ekspert Marco Federzoni analizując dane.