The grape harvest is underway in the vineyards at the archaeological site of Pompeii, near Naples, southern Italy, 25 October 2017. This is the eighteenth edition of the traditional cutting of the grapes for wine production in the experimental vineyards at the archaeological site. Archiwum fot. PAP/EPA/CESARE ABBATE
                                        

            We Włoszech zakończyło się winobranie - ogłosił związek rolników. Tegoroczne zbiory z powodu pogodowych anomalii, głównie rekordowej suszy, są jednymi z najmniejszych w ciągu ostatnich 70 lat. Wina będzie o jedną czwartą mniej niż przed rokiem.
      
            Oficjalny koniec winobrania zbiegł się z nadejściem oczekiwanych od tygodni opadów deszczu po wyjątkowo gorącym lecie i suchej jesieni.

W bilansie przedstawionym przez rolniczy związek Coldiretti podkreślono, że w tym roku trwające trzy miesiące winobranie rozpoczęło się najwcześniej w ostatniej dekadzie, bo już 4 sierpnia. Upłynęło zaś pod znakiem skrajnej suszy - odnotowali eksperci.

Szacują, że ze spodziewanej łącznej produkcji 40 milionów hektolitrów włoskiego wina ponad 40 procent, czyli około 400 gatunków, otrzyma certyfikaty wysokiej jakości i gwarancji - Doc i Docg. 30 procent stanowić będą wina stołowe.

Historyczny spadek zanotowano w produkcji młodego wina, Novello, które trafiło na stoły i półki sklepów oraz winiarni pod koniec października.

Jednocześnie włoscy specjaliści podkreślili, że tegoroczne winobranie z powodu warunków pogodowych było trudne w całej Europie.

Z Rzymu Sylwia Wysocka