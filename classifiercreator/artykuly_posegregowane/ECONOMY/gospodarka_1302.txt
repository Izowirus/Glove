epa06059390 Some of the 650 migrants who were rescued by the Swedish ship Frontex in Mediterranean Sea off the Libyan coast, wait to disembark  in Catania, Italy, 01 July 2017. Nine migrants from the group were found dead. Italy has experienced a surge in refugee and migrant arrivals in recent months, and media outlets report that the Italian government is considering blocking boats carrying migrants from landing at its ports.  EPA/ORIETTA SCARDINO 
Dostawca: PAP/EPA. PAP/EPA © 2017 / ORIETTA SCARDINO
                                        

            4,2 miliarda euro wyda w tym roku rząd Włoch w związku z kryzysem migracyjnym - powiedział w środę w parlamencie minister finansów Pier Carlo Padoan. W zeszłym roku wydatki te wyniosły 3,6 miliarda euro.
      
            Odpowiadając na pytania w Izbie Deputowanych, dotyczące kosztów zmagania się z falą migracyjną, minister Padoan wyjaśnił, że z kwoty 4,2 mld euro suma 2,8 miliarda zostanie przeznaczona na organizację miejsc pobytu dla migrantów i ich utrzymanie.

Taka wysokość wydatków – oświadczył szef resortu - prognozowana jest przy założeniu utrzymania się obecnego scenariusza presji migracyjnej. Jeśli ona jeszcze wzrośnie, koszty mogą sięgnąć 4,6 mld euro.

Jednym z powodów ich wzrostu jest większa liczba przybyłych nieletnich migrantów bez opieki. Są oni umieszczani w osobnych ośrodkach, a dzienny koszt ich pobytu tam wynosi 45 euro.

W przypadku pozostałych migrantów, uchodźców i osób ubiegających się o azyl pobyt ten kosztuje od 32 do 35 euro dziennie.

W tym roku do Włoch przybyło dotąd ponad 93 tysiące migrantów. Oczekuje się, że do grudnia liczba ta osiągnie 200 tysięcy. W zeszłym roku, uznanym za rekordowy, przypłynęło 181 tysięcy osób.