Przemyśl, 26.01.2017. Banknoty, 26 bm. (dd/mgut) PAP/Darek Delmanowicz Archiwum PAP © 2017 / Darek Delmanowicz
                                        

            Po styczniu i lutym br., kiedy budżet miał nadwyżkę, marzec zamknął się deficytem w wysokości 2,3 mld zł - poinformował resort finansów we wtorkowym komunikacie. Marcowy deficyt stanowi 3,8 proc. z dopuszczonego na koniec roku deficytu w wysokości 59,3 mld zł.
      
            Zgodnie z komunikatem, dochody budżetu po marcu wyniosły 85,2 mld zł, tj. 26,2 proc. zaplanowanych na ten rok dochodów w wysokości ok. 325,4 mld zł. Z budżetu wydano do końca marca 87,5 mld zł, tj. 22,7 proc. z zaplanowanej na ten rok kwoty 384,7 mld zł. W analogicznym okresie zeszłego roku na wydatki przekazano 86,4 mld zł.

"Według szacunkowych danych w okresie styczeń - marzec 2017 r. dochody budżetu państwa były wyższe o 8,4 mld zł w porównaniu z tym samym okresem roku ubiegłego. Dochody podatkowe wzrosły w tym okresie o 23,8 proc. r/r" - podał resort finansów.