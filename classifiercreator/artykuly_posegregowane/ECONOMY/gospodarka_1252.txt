Traders work on the floor of the New York Stock Exchange at the start of the trading day in New York, New York, USA, 30 July 2015. US stocks opened lower as most Wall Street economists expect the Federal Reserve to begin tightening monetary policy as early as September 17. Archiwum fot. PAP/EPA/JUSTIN LANE
                                        

            Na amerykańskiej giełdzie zakończyła się w czwartek ósma z rzędu wzrostowa sesja, a główne indeksy ponownie znalazły się na historycznych szczytach. To najdłuższa taka seria zwyżek od lipca 2013 r.
      
            Na zamknięciu Dow Jones Industrial wzrósł o 0,50 proc. do 22 775,39 pkt. Nasdaq Composite zwyżkował o 0,78 proc. do 6585,36 pkt. S&P 500 wzrósł o 0,56 proc. do 2552,07 pkt.

W oczekiwaniu na piątkowe dane z amerykańskiego rynku pracy, które prawdopodobnie będą zaburzone przez wpływ huraganów, rynek przysłuchiwał się wypowiedziom przedstawicieli amerykańskiej Rezerwy Federalnej.

Prezes Fed z San Francisco John Williams uważa, że niska inflacja w USA spowodowana jest przez czynniki o charakterze przejściowym. Gdy ich działanie ustanie, inflacja ma wzrosnąć do 2-proc. celu - uważa ekonomista. Dodał, że sytuacja na rynku pracy, sytuacja inflacyjna oraz stabilne tempo wzrostu gospodarki przemawiaj za koniecznością wzrostu stóp procentowych, jednak ścieżka podwyżek pozostanie "płytka" i stopniowa.

W sierpniu inflacja wg preferowanej przez Fed miary (deflator PCE) wyniosła 1,4 proc., a w ujęciu bazowym 1,3 proc.

Patrick Harker z Fed Philadelphia powiedział w CNBC, iż "zakreślił" trzecią podwyżkę stóp proc. w 2017 r. na grudzień. Jego zdaniem, trzy podwyżki w 2018 r. byłyby właściwe.

Amerykański Senat zaakceptował w czwartek nominację Randal Quarelsa na stanowisko wiceprezesa Rezerwy Federalnej ds. nadzoru.

Deficyt handlowy USA w sierpniu spadł o 2,7 proc. do 42,4 mld USD - to najniższy wynik od 11 miesięcy.

Powyżej oczekiwań uplasował się odczyt zamówień w amerykańskim przemyśle (+1,2 proc. mdm w VIII vs konsensus 1,0 proc.), a w górę zrewidowano końcowe dane za sierpień o zamówieniach na dobra trwałe (do 2,0 proc. mdm z 1,7 proc.).

Dochodowość 10-letnich Treasuries rośnie o 2 pb. do 2,34 proc. Notowania tych aktywów pozostają od poniedziałku w trendzie bocznym.

Wcześniej na ponad 10-letnie maksima wspięły się odczyty aktywności w przemyśle i usługach wg badania ISM.