epa06964488 German Chancellor Angela Merkel speaks next to President of Angola, Joao Lourenco (not pictured), during a joint press conference following their meeting in the Chancellery, in Berlin, Germany, 22 August 2018. Both leaders discussed the current political situation in the Africa and the bilateral relation between both countries.  EPA/FELIPE TRUEBA 
Dostawca: PAP/EPA. Archiwum PAP/EPA © 2018 / FELIPE TRUEBA
                                        

            Przebywająca z wizytą w Gruzji kanclerz Niemiec Angela Merkel oświadczyła w piątek, że nie sądzi, by planowany gazociąg Nord Stream 2 z Rosji do Niemiec uzależnił w przyszłości jej kraj od Rosji.
      
            Berlin chce być pewien, że Moskwa będzie kontynuowała przesyłanie pewnej ilości gazu przez Ukrainę, nawet w przypadku ukończenia budowy Nord Stream 2 - powiedziała szefowa niemieckiego rządu podczas spotkania ze studentami w Tbilisi.

Nord Stream 2 to projekt liczącej 1200 km dwunitkowej magistrali gazowej przez Morze Bałtyckie z Ust-Ługi w Rosji do Greifswaldu w Niemczech. Gazociąg ma być gotowy do końca 2019 roku, a w następnym roku Rosja zamierza znacznie ograniczyć przesyłanie gazu rurociągami biegnącymi przez terytorium Ukrainy na zachód. Projektowi temu sprzeciwiają się Polska, kraje bałtyckie i Ukraina oraz Stany Zjednoczone.

Przez Nord Stream 2 ma być przesyłane 55 mld metrów sześciennych gazu rocznie. Rurociąg ma biec równolegle do uruchomionego w 2011 roku gazociągu Nord Stream. Partnerami rosyjskiego koncernu Gazprom w tym projekcie są zachodnie firmy energetyczne: austriacka OMV, niemieckie BASF-Wintershall i Uniper, francuska Engie i brytyjsko-holenderska Royal Dutch Shell.

Gazprom zapowiada, że po wybudowaniu Nord Stream 2 tranzyt przez Ukrainę może być utrzymany w "pewnej skali", przy czym strona ukraińska powinna uzasadnić "celowość ekonomiczną nowego kontraktu" tranzytowego.