The control tower of Hanover airport is pictured during sunset in Hanover Langenhagen, Lower Saxony, Germany on 15 April 2010. Archiwum fot. PAP/EPA/JOCHEN LUEBKE
                                        

            Z powodu uszkodzenia przez upał jednego z pasów startowych we wtorek wieczorem zostało zamknięte lotnisko w Hanowerze. Jak poinformowała dyrekcja portu, lotnisko wznowi pracę nie wcześniej niż w środę rano.
      
            Wysoka temperatura - we wtorek w Hanowerze było blisko 36 stopni Celsjusza - spowodowała uszkodzenie północnego pasa lotniska w Hanowerze.

Ze względów bezpieczeństwa wstrzymano wszystkie starty i lądowania. Samoloty, które miały wylądować w Hanowerze, skierowano do innych miast.

Jak poinformował rzecznik lotniska w Hanowerze, poproszono podróżnych, by wrócili do domów. Jednak kilkuset osób zmuszonych jest spędzić noc w terminalach.

Naprawa uszkodzonego przez upał pasa będzie prowadzona przez całą noc. Konieczne jest także sprawdzenie stanu pozostałych pasów hanowerskiego lotniska.

W najbliższych dniach upały w Niemczech wcale nie osłabną. Przeciwnie, meteorolodzy przewidują, że piątek temperatura może wzrosnąć do 38 stopni Celsjusza.