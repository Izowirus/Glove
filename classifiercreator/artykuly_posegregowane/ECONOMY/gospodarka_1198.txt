epa05420476 British Prime Minister David Cameron gives a speech during a visit to Farnborough International Airshow in Farnborough, Britain, 11 July 2016. Prime Minister David Cameron announced that the British government will buy nine new marine patrol planes from Boeing in a decade-long deal worth 3 billion GBP or 3.52 billion euros. The Farnborough International Air Show runs from11-17 July.  EPA/HANNAH MCKAY / POOL 
Dostawca: PAP/EPA. PAP/EPA © 2016 / HANNAH MCKAY / POOL
                                        

            Były brytyjski premier David Cameron pokieruje brytyjsko-chińskim funduszem inwestycyjnym mającym na celu poprawę stanu portów, dróg i linii kolejowych między Chinami a ich partnerami handlowymi - podało w sobotę BBC.
      
            Cameron, który złożył dymisję po referendum z czerwca 2016 roku, gdy Brytyjczycy opowiedzieli się za wyjściem z Unii Europejskiej, stanie na czele funduszu wartego miliard dolarów. Pieniądze te mają zostać przeznaczone na projekty w Chinach, Wielkiej Brytanii i innych krajach, z którymi Państwo Środka handluje w Azji i Europie.

Według BBC fundusz będzie wspierany przez rząd w Londynie, ale nie będzie zawierał pieniędzy brytyjskich podatników.

Rząd poinformował, że inicjatywa Pasa i Szlaku "stworzy miejsca pracy i poprawi połączenia handlowe". Jak pisze BBC, zaangażowanie Camerona w ten projekt oznacza jego powrót do polityki po miesiącach trzymania się na uboczu.

Informację o nowym stanowisku Camerona przekazano po dwudniowej wizycie ministra finansów Philipa Hammonda w Chinach. W oświadczeniu ministerstwo finansów wyjaśniło, że osiągnięto postęp w rozmowach, mających na celu umożliwienie brytyjskim bankom i ubezpieczycielom wejście na chińskie rynki obligacji i ubezpieczeń.

"Brytyjska gospodarka jest jedną z największych i najbardziej dynamicznych gospodarek na świecie. Zobowiązujemy się współpracować z naszymi partnerami, aby budować prawdziwie globalną Wielką Brytanię. Nasze stosunki z Chinami są silne, rosną i przynoszą korzyści obu krajom" - oświadczył Hammond.