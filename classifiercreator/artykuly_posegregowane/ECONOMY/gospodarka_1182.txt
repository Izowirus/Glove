epa06124085 Toyota Motor Corp. President Akio Toyoda (L) and Mazda Motor Corporation President and CEO Masamichi Kogai (R) join hands during a news conference in Tokyo, Japan, 04 August 2017. Japanese automaker giants Toyota Motor Corporation and Mazda Motor Corporation announced their partnership in electric vehicles which may lead to a new assembly plant in the United States.  EPA/CHRISTOPHER JUE 
Dostawca: PAP/EPA. PAP/EPA © 2018 / CHRISTOPHER JUE
                                        

            Japońskie koncerny motoryzacyjne Toyota i Mazda wybudują wspólną fabrykę samochodów w amerykańskim stanie Alabama - podała we wtorek agencja Associated Press, powołując się na "osobę poinformowaną" o decyzji w sprawie lokalizacji zakładu.
      
            Już sierpniu Toyota i Mazda, które tworzą sojusz kapitałowy, poinformowały o budowie współnej fabryki w USA. Wartość tej inwestycji to 1,6 mld dolarów. W nowym zakładadzie mają powstawać samochody przeznaczone na rynki Ameryki Północnej. Docelowo fabryka ma produkować 300 tys. aut rocznie i zatrudniać 4 tys. pracowników.

Fabryka ma być otwarta w 2021 roku. Toyota planuje produkować w niej kompaktową Corollę, a Mazda - nowy model crossovera.

Według AP fabryka powstanie w rejonie miasta Huntsville w Alabamie. Oficjalnie ma to zostać ogłoszone w środę po południu czasu lokalnego.

Pierwotnie Toyota planowała produkcję Corolli w swej nowej fabryce w Meksyku. "Po ponownej ocenie rynku" japoński koncern zmienił jednak swoje plany. Toyota zapewnia, że decyzja o budowie fabryki w USA nie miała nic wspólnego z groźbami prezydenta Donalda Trumpa, który w styczniu ubiegłego roku zagroził japońskiemu koncernowi retorsjami, jeśli ten wybuduje w Meksyku fabrykę samochodów przeznaczonych na rynek amerykański.