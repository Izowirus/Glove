Warszawa, 13.09.2013  Narodowy Bank Polski.
Nz. logo NBP. soa
PAP/Grzegorz Jakubowski PAP © 2014 / Grzegorz Jakubowski
                                        

            Zadłużenie zagraniczne brutto Polski wzrosło w III kwartale 2016 roku do 315 mld 137 mln euro z 310 mld 233 mln euro w II kw. - podał w piątek NBP. Deficyt w obrotach bieżących w III kwartale wyniósł 2 mld 180 mln euro, wobec 1 mld 357 mln euro nadwyżki w II kwartale - dodał bank centralny.
      
            Zadłużenie sektora rządowego, według banku centralnego, wzrosło w III kwartale do 123 mld 250 mln euro z 120 mld 462 mln euro. Zadłużenie pozostałych sektorów wzrosło do 50 mld 525 mln euro z 49 mld 397 mln euro.

Z kolei liczona w PLN łączna wartość salda rachunku bieżącego i kapitałowego w III kwartale 2016 r. była ujemna i wyniosła 9,3 mld PLN. Relacja salda rachunku bieżącego i kapitałowego do PKB wyniosła -2,0 proc.

Eksport towarów został oszacowany na poziomie 186,2 mld PLN, zaś import w wysokości 189,4 mld PLN. "O wzroście eksportu towarów o 9,9 mld PLN tj. o 5,7 proc. zadecydowała głównie sprzedaż za granicę odzieży, produktów przemysłu meblarskiego oraz samochodów i części samochodowych. Przyrost importu o 10,1 mld PLN tj. o 5,7 proc. w dużej mierze został spowodowany zwiększoną wartością zakupionych towarów przemysłu motoryzacyjnego, odzieżowego i żywności. Jednocześnie w dalszym ciągu obserwowano spadek importowanej ropy naftowej. Saldo obrotów towarowych w omawianym okresie było ujemne i wyniosło 3,2 mld PLN. W analogicznym kwartale 2015 r. było ono również ujemne i wyniosło 3,0 mld PLN" - głosi komunikat NBP.

Saldo rachunku bieżącego, w omawianym kwartale, było ujemne i wyniosło 9,4 mld PLN i, w stosunku do analogicznego okresu 2015 r., poprawiło się o 1,0 mld PLN.

"O wzroście eksportu towarów o 9,9 mld PLN, tj. o 5,7 proc. zadecydowała głównie sprzedaż za granicę odzieży, produktów przemysłu meblarskiego oraz samochodów i części samochodowych. Przyrost importu o 10,1 mld PLN, tj. o 5,7 proc. w dużej mierze został spowodowany zwiększoną wartością zakupionych towarów przemysłu motoryzacyjnego, odzieżowego i żywności. Jednocześnie w dalszym ciągu obserwowano spadek importowanej ropy naftowej" - napisano w komentarzu.

Saldo obrotów towarowych było ujemne i wyniosło 3,2 mld PLN. W analogicznym kwartale 2015 r. było ono również ujemne i wyniosło 3,0 mld PLN.

"Na zmniejszenie się deficytu na rachunku bieżącym wpłynęła przede wszystkim poprawa dodatniego salda usług o 3,9 mld PLN. Dodatnie saldo dochodów wtórnych zmniejszyło się o 1,9 mld PLN, dodatkowo pogłębiły się ujemne salda dochodów pierwotnych o 0,8 mld PLN oraz obrotów towarowych o 0,2 mld PLN. Dodatnie saldo rachunku kapitałowego ukształtowało się na poziomie 0,2 mld PLN. Oznacza to istotne pogorszenie się tego salda, w stosunku do zarejestrowanego w roku ubiegłym, co jest konsekwencją minimalnego napływu środków z funduszy strukturalnych UE" - głosi komunikat NBP.

Saldo usług, w analizowanym kwartale, było dodatnie i wyniosło 15,0 mld PLN - dodaje NBP. "O jego wysokości zdecydowały dodatnie salda: pozostałych usług – głównie usługi biznesowe – w kwocie 7,7 mld PLN (wzrost o 2,4 mld PLN w porównaniu do III kwartału 2015 r.), usług transportowych w wysokości 5,4 mld PLN (wzrost o 0,8 mld PLN) oraz podróży zagranicznych w wysokości 1,9 mld PLN (wzrost o 0,7 mld PLN)" - zaznacza bank centralny.

Także przychody z tytułu usług świadczonych przez polskie podmioty nierezydentom wyniosły 50,1 mld PLN, a rozchody z tytułu zakupionych usług od nierezydentów 35,1 mld PLN - wynika z komunikatu. W porównaniu z III kwartałem 2015 r. przychody z tego tytułu były wyższe o 13,7 proc., a rozchody o 6,3 proc.

Z kolei napływ środków z Unii Europejskiej w III kwartale 2016 roku, wykazany w bilansie płatniczym, wyniósł 5,6 mld PLN. "W tym samym okresie Polska wpłaciła 4,6 mld PLN do budżetu Unii Europejskiej z tytułu składek i opłat członkowskich. W wyniku wymienionych transakcji saldo transferów z Unią Europejską, w III kwartale 2016 r., było dodatnie i wyniosło 1,0 mld PLN" - głosi komunikat.

Napływ kapitału z tytułu inwestycji nierezydentów w Polsce (wzrost pasywów) w analizowanym kwartale wyniósł 12,5 mld PLN, natomiast polskie inwestycje za granicą zmniejszyły się w tym samym czasie o 2,0 mld PLN - dodaje NBP. "O wzroście inwestycji nierezydentów w Polsce, w wysokości 12,5 mld PLN, zadecydował głównie napływ kapitału netto z tytułu inwestycji bezpośrednich oraz pozostałych inwestycji" - czytamy w komunikacie.