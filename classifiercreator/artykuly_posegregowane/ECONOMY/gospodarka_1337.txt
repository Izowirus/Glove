epa05662429 A special crane stacks pipes weighing several tons each which will be used for the construction of the Nord Stream gas pipeline in the Sassnitz-Mukran harbour in northeastern Germany, 06 December 2016. The first sections of the 1,200 kilometer pipeline were delivered in late October 2016. Around 2,000 of a total 90,000 steal pipe components are currently being stored on the island of Ruegen. According to the Gazprom subsidiary Nord Stream 2 AG, the assembly works will begin in mid-2017. So far the political controversial pipeline, which will have a total capacity of some 55 billion cubic meters, has not recieved building permission.  EPA/JENS BUETTNER 
Dostawca: PAP/EPA. PAP/EPA © 2017 / JENS BUETTNER
                                        

            Umowa w sprawie Nord Stream 2 powinna mieć charakter międzyrządowy, a nie międzykorporacyjny - powiedział wicepremier, minister rozwoju i finansów Mateusz Morawiecki, który w poniedziałek spotkał się w Brukseli z unijną komisarz ds. handlu Cecilią Malmstroem.
      
            Jak powiedział wicepremier Morawiecki w samolocie z Brukseli do Warszawy, w sprawie Nord Stream 2 Polska prezentuje jednoznaczne stanowisko. "Mocno i jednoznacznie prezentujemy nasze stanowisko wskazując, że naszym zdaniem powinna być to umowa o charakterze międzyrządowym, a nie międzykorporacyjnym i w związku z tym powinna podlegać pełnej procedurze zatwierdzenia przez Komisję Europejską" – wyjaśnił. Zapewnił, że komisarz zgodziła się z nim, ale wskazała, że są inne kraje członkowskie, które mają swoje inne interesy.

"Wspomniałem także o tym, jak ważna w obecnych okolicznościach jest dla nas rura Baltic Pipe. Wspomniałem też o tym ministrowi gospodarki, energii i klimatu Danii, z którym także się spotkałem. Trzeba budować koalicję sprzyjających nam podmiotów i państw" – dodał.

Nord Stream 2 to projekt dwunitkowej magistrali gazowej z Rosji do Niemiec przez Morze Bałtyckie o mocy przesyłowej 55 mld metrów sześciennych surowca rocznie. Gazociąg ma być gotowy do końca 2019 roku. W tym samym roku Rosja zamierza zaprzestać przesyłania gazu rurociągami biegnącymi przez terytorium Ukrainy. Polska, kraje bałtyckie i Ukraina sprzeciwiają się projektowi.