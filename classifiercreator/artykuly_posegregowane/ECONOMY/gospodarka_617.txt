epa04282380 A picture made available on 26 June 2014 shows tourists standing in front of Herodium theater at the Acropolis hill in Athens, Greece, 18 June 2014. Tourism revenues jumped 28 percent reaching 900 million euros in January-April 2014, while tourist arrivals increased 21.1 percent compared with the same period last year exceeding 1.9 million, the Bank of Greece (BoG) said on 23 June 2014.  EPA/YANNIS KOLESIDIS 
Dostawca: PAP/EPA. Archiwum PAP/EPA © 2018 / YANNIS KOLESIDIS
                                        

            Większość klientów biur podróży wakacyjny lipiec spędziła w Europie - wynika z raportu portalu turystycznego wakacje.pl Jak dodano, listę europejskich hitów otwierają Grecja i Bułgaria, a tuż za nimi jest Turcja. Najchętniej na wakacje turyści udają się samolotem.
      
            Jak podaje portal wakacje.pl. w okresie od 1 do 31 lipca, wyspy greckie wybrało 39,81 proc. urlopowiczów, bułgarskie kurorty o połowę mniej - 15,54 proc. Na trzecim miejscu znalazła się Turcja - 10,27 proc., tuż za nią Hiszpania - 9,96 proc. A pierwsza piątkę zamyka Albania - 6,52 proc. Na szóstej pozycji znalazł się Egipt - 5,56 proc., następnie Włochy - 3,99 proc., Tunezja - 3,46 proc., Cypr - 2,58 proc., a na dziesiątym miejscu uplasowała się Chorwacja - 2,12 proc.

Z raportu wynika, że najbardziej popularne są wyjazdy tygodniowe. "Standardem zagranicznych wakacji w wykonaniu polskich turystów są wycieczki z transportem samolotem. Tak podróżuje 80 proc. urlopowiczów" – wynika z danych portalu, który porównał oferty wycieczek ponad 100 biur podróży.

Jak podaje portal, za tegoroczne wakacje za granicą płacimy średnio 6 109 zł. Więcej niż średnią krajową płacą mieszkańcy pięciu województw: mazowieckiego – 6 609 zł, kujawsko-pomorskiego – 6 325 zł, pomorskiego – 6 434 zł, podkarpackiego – 6 305 zł i warmińsko-mazurskiego – 6 274 zł. Najmniej na wakacje za granicą wydają mieszkańcy województw świętokrzyskiego – 5 638 zł, opolskiego – 5 648 zł i śląskiego – 5 730 zł.