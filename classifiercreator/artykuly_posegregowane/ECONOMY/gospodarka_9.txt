Ze wstępnych danych wynika, że w 2018 r. padły kolejne rekordy na polskim rynku motoryzacyjnym - pisze w czwartek "Puls Biznesu".
      
            Instytut Badania Rynku Motoryzacyjnego Samar przedstawił wstępne (bez ostatnich pięciu pracujących dni grudnia) wyniki pierwszych rejestracji samochodów osobowych i dostawczych w Polsce. Wynika z nich, że w minionym roku zarejestrowaliśmy nad Wisłą 521 704 samochody osobowe oraz 66 602 auta dostawcze (do 3,5 tdm.) - podaje dziennik.

W przypadku osobówek oznacza to wzrost o 10.5 proc. Rynek "dostawczaków" urósł o 13,8 proc. - czytamy w gazecie.

Jak zauważa "PB" najszybciej rośnie segment premium. W 2018 roku Polacy zarejestrowali 71 555 aut zaliczanych do tej grupy. To aż o 16,7 proc. więcej niż rok wcześniej.