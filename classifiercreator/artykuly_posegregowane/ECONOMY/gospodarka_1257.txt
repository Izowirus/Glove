Warszawa, 29.05.2015. Konferencja prasowa prezesa GUS - wyniki wstępnego szacunku produktu krajowego brutto w I kwartale 2015 r. (rg/mgut) Archiwum fot. PAP/Rafał Guz
                                        

            We wrześniu br. inflacja wyniosła 2,2 proc. w ujęciu rocznym, a w porównaniu z sierpniem tego roku ceny wzrosły o  0,4 proc. - poinformował w piątek Główny Urząd Statystyczny w tzw. szybkim szacunku wskaźnika cen towarów i usług konsumpcyjnych.
      
            "Ceny towarów i usług konsumpcyjnych według eksperymentalnego szybkiego szacunku we wrześniu 2017 r. w stosunku do poprzedniego miesiąca wzrosły o 0,4 proc. (wskaźnik cen 100,4), a w porównaniu z analogicznym miesiącem ub. roku wzrosły o 2,2 proc. (wskaźnik cen 102,2)" - napisano w komunikacie GUS.

GUS zastrzegł, że dane mają charakter wstępny i mogą się zmienić. Urząd poinformował, że dane ostateczne za wrzesień 2017 r. zostaną opublikowane zgodnie z dotychczasowym harmonogramem ich udostępniania, tj. 12 października 2017 r.

Zgodnie z poprzednimi danymi GUS w sierpniu br. wyniosła 1,8 proc. rok do roku, a w porównaniu z lipcem ceny spadły o 0,1 proc. Natomiast w lipcu wskaźnik inflacji wyniósł 1,7 proc. rdr, a w ujęciu miesięcznym ceny spadły wówczas o 0,2 proc. W czerwcu mieliśmy do czynienia z 1,5-proc. inflacją licząc w ujęciu rocznym, a w porównaniu z poprzednim miesiącem ceny spadły o 0,2 proc.