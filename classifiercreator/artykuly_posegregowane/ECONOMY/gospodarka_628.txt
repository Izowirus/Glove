epa06805404 US Federal Reserve Board Chairman Jerome Powell holds a news conference after a Federal Open Market Committee meeting, in Washington, DC, USA, 13 June 2018. The Fed Reserve raised a key interest rate by a quarter point for the second time this year and seventh hike since 2015.  EPA/MICHAEL REYNOLDS 
Dostawca: PAP/EPA. Archiwum PAP/EPA © 2018 / MICHAEL REYNOLDS
                                        

            Amerykańska Rezerwa Federalna utrzymała główną stopę procentową w przedziale 1,75-2,0 proc. - podano w komunikacie. Wzrost gospodarczy w USA zdaniem Rezerwy jest "mocny".
      
            Decyzja o stopach procentowych była zgodna z oczekiwaniami rynku i została podjęta jednomyślnie.

Od czerwcowego posiedzenia Fed "rynek pracy nadal się umacniał, a aktywność w gospodarce rosła w mocnym tempie" - oceniła w środę Rezerwa Federalna.

"W ostatnich miesiącach przeciętny przyrost miejsc pracy był solidny, a stopa bezrobocia utrzymała się na niskim poziomie" - dodano.

Wydatki gospodarstw domowych oraz inwestycje w ocenie Fed "mocno wzrosły".

Fed ocenił, że w ujęciu rocznym zarówno zasadnicza miara inflacji, jak też inflacja z wyłączeniem cen żywności i energii "utrzymały się w okolicach 2 proc.".

Poprzednio wskazywano, że inflacja "zbliżyła się do 2 proc.".

Fed powtórzył, że "kolejne, stopniowe podwyżki stóp procentowych będą spójne z trwałym wzrostem aktywności gospodarczej, mocną sytuacją na rynku pracy oraz z inflacją w pobliżu 2-proc., symetrycznego celu FOMC w średnim terminie".

Fed utrzymał ocenę prowadzonej polityki monetarnej jako "akomodacyjnej".

Protokół z zakończonego w środę spotkania Fed zostanie opublikowany 22 sierpnia.

Kolejne posiedzenie Rezerwy zaplanowano na 25-26 września.