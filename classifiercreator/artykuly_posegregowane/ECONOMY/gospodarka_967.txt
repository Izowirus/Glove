Kraków, 30.06.2011 Ostatni dzień działalności Hotelu Cracovia. (soa) Archiwum fot. PAP/Stanisław Rozpędzik
                                        

            Liczba turystów w Polsce, którzy w pierwszym kwartale tego roku skorzystali z noclegów wzrosła o ponad 8 proc., do 6,3 mln z 5,8 mln rok wcześniej - wynika z danych GUS.
      
            GUS poinformował, że od stycznia do marca tego roku z bazy noclegowej w Polsce skorzystało 5 mln turystów krajowych i 1,3 mln turystów zagranicznych. Rok wcześniej było ich odpowiednio 4,7 mln i 1,1 mln.

Jak poinformował GUS, w tym roku najwięcej turystów zagranicznych korzystających z noclegów stanowili Niemcy (294,6 tys.). Na drugim miejscu znaleźli się turyści z Wielkiej Brytanii (121,9 tys.). Trzecie miejsce z liczbą 105,4 tys. turystów zajęła Ukraina.

Z danych GUS wynika ponadto, że w pierwszym kwartale tego roku udzielono turystom w Polsce 15,8 mln noclegów. Rok wcześniej w tym samym czasie udzielono 14,6 mln noclegów.