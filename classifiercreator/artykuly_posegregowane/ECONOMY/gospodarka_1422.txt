Warszawa, 08.04.2016. Wicepremier, minister nauki i szkolnictwa wyższego Jarosław Gowin (L) i szef Narodowego Centrum Badań i Rozwoju prof. Maciej Chorowski (2L) podczas konferencji prasowej w Warszawie, 8 bm. (obm) Archiwum PAP/Marcin Obara 
                                        

            W ramach program sektorowego GameINN, mającego na celu zwiększenie konkurencyjności krajowego sektora producentów gier wideo na rynku globalnym, planowane jest ogłoszenie jeszcze trzech konkursów. Najbliższy, którego planowany budżet to 55 mln zł, zostanie ogłoszony 3 kwietnia 2017 r. - podał NCBiR w komunikacie prasowym.
      
            Nabór wniosków w ramach konkursu będzie prowadzony od 5 maja do 6 lipca 2017 r. .

Program GameINN został uruchomiony przez NCBR w 2016 roku na wniosek Porozumienia Polskie Gry. Jednym z jego założeń jest opracowanie rozwiązań o charakterze badawczo-rozwojowym, które pozwolą skutecznie wykorzystać powstałe technologie m.in. do celów społecznych, edukacyjnych, medycznych i terapeutycznych.

W środę NCBiR ppoinformował o wynikach pierwszego konkursu, którego budżet wynosił 116 mln zł. Z rozstrzygnięcia konkursu wynika, że giełdowi producenci gier otrzymają 58,3 mln zł dofinansowania. Ponad połowę tej kwoty, bo 29,52 mln zł przyznano na pięć projektów grupy CD Projekt (w tym jeden złożony przez GOG Poland). Bloober otrzyma 10,22 mln zł, CI Games 7,31 mln zł, The Farm 51 łącznie 6,07 mln zł. Forever Entertaiment ma dostać 1,80 mln zł, iFun4all 1,41 mln zł, Vivid Games 1,37 mln zł, a Playway 0,65 mln zł.