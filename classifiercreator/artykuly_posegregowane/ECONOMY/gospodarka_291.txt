Minister finansów Teresa Czerwińska. PAP/Leszek Szymański
                                        

            W okresie styczeń-wrzesień dochody budżetu państwa wyniosły 272,9 mld zł, czyli 76,7 proc., wydatki 269,7 mld zł, tzn. 67,9 proc., a nadwyżka budżetowa 3,2 mld zł - podało w środę Ministerstwo Finansów w komunikacie o wykonaniu budżetu w pierwszych dziewięciu miesiącach br.
      
            MF podało, że w okresie styczeń - wrzesień 2018 r. dochody budżetu państwa były wyższe o 10,6 mld zł w porównaniu z tym samym okresem roku ubiegłego. "Dochody podatkowe budżetu państwa były wyższe w stosunku do okresu I-IX 2017 r. o 7,3 proc., tj. ok. 17,2 mld zł" - czytamy.

"Wykonanie wydatków budżetu państwa po dziewięciu miesiącach 2018 r. wyniosło 269,7 mld zł, tj. 67,9 proc. planu. W stosunku do analogicznego okresu 2017 r. (258,5 mld zł) jest to wartość wyższa o 11,2 mld zł, natomiast analizując zaangażowanie wydatków w stosunku do planu jest ono na zbliżonym poziomie jak po III kwartałach roku 2017 (tj. 67,2 proc. planu)" - napisano.