Warszawa, 02.08.2018. Podsekretarz stanu w MIiR Adam Hamryszczak (L) oraz minister inwestycji i rozwoju Jerzy Kwieciński (P) podczas konferencji prasowej nt. ogłoszenia terminu naboru wniosków dla samorządów w programie Mosty dla regionów oraz wykorzystania funduszy unijnych, 2 bm. w Warszawie. (nlat)  PAP/Tomasz Gzell 
                                        

            Dynamika wzrostu gospodarczego w II kw. będzie zbliżona do I kw., czyli wyniesie ponad 5 proc. - powiedział dziennikarzom minister inwestycji i rozwoju Jerzy Kwieciński. Dodał, że dynamika inwestycji w II kw. i w całym 2018 r. może być dwucyfrowa.

      
            Kwieciński zapytany o tempo wzrostu PKB w II kw. powiedział: "Dane, które już teraz otrzymujemy wskazują, że dynamika wzrostu gospodarczego będzie zbliżona do I kw., czyli ponad 5 proc." - powiedział Kwieciński.

"Spodziewam się większego niż w I kw. wzrostu inwestycji. (...) Nie wykluczam, że będzie on dwucyfrowy - zarówno w II kw., jak i w całym roku" - dodał.

Po publikacji szeregu danych z gospodarki realnej większość ośrodków analitycznych szacuje, że tempo wzrostu PKB Polski w II kw. wyniesie ok. 5 proc.