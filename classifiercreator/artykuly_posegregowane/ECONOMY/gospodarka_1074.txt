Warszawa, 24.03.2014. Logo banku PKO BP na jednym z warszawskich oddziałów. Urząd Ochrony Konkurencji i Konsumentów nałożył na bank ponad 29 mln zł kary za praktyki antykonsumenckie. (obm) PAP/Rafał Guz PAP © 2018 / Rafał Guz
                                        

            PKO Bank Polski został laureatem konkursu „Inspiratorzy Biznesu: Najlepszy Pracodawca”. Uznanie jurorów zyskały warunki pracy, system motywacyjny, możliwości rozwoju. Bank należy do największych pracodawców w kraju - poinformowała w czwartek spółka.
      
            Celem konkursu „Inspiratorzy Biznesu: Najlepszy Pracodawca” jest wyłonienie najatrakcyjniejszych pracodawców zatrudniających powyżej 50 pracowników.

"Największą wartością są pracownicy. Stwarzamy wyjątkowe możliwości rozwoju zawodowego zarówno ekspertom, jak i studentom oraz absolwentom różnych kierunków studiów. Wspólnie tworzymy przyjazne miejsca pracy oparte na kulturze dialogu. Dbamy o to, by każdy dostrzegał wartość w tym co robi. Tytuł "Najlepszego Pracodawcy" to wyraz uznania dla podejmowanych przez nas działań" – zaznaczyła dyrektor Pionu Zarządzania Personelem w PKO Banku Polskim Joanna Czarnecka.

Bank został też doceniony przez studentów i znalazł się w Top 10 rankingu „Pracodawca Roku 2017” organizacji AIESEC Polska. Działania Banku skierowane do praktykantów i stażystów zyskały również uznanie ekspertów z obszaru CSR i zostały zaprezentowane w Raporcie "Odpowiedzialny biznes w Polsce 2017. Dobre praktyki.” Forum Odpowiedzialnego Rozwoju.

PKO Bank Polski jest liderem polskiego sektora bankowego. W 2017 r. jego skonsolidowany zysk netto wyniósł 3,1 mld zł (najwięcej w polskim sektorze bankowym) a wartość aktywów sięgnęła niemal 300 mld zł. Bank jest podstawowym dostawcą usług finansowych dla wszystkich segmentów klientów, osiągając najwyższe udziały w rynku depozytów (17,9 proc.), kredytów (17,7 proc.), w rynku leasingowym (12,0 proc.) oraz w rynku funduszy inwestycyjnych niededykowanych (17,2 proc.).