Polska znalazła się na szóstym miejscu indeksu Światowego Związku Pocztowego (UPU), pokazującego poziom rozwoju rynku pocztowego. Jesteśmy też liderem regionu Europy Wschodniej - poinformował w poniedziałek Urząd Komunikacji Elektronicznej.
      
            Jak informuje UKE indeks 2IPD mierzy kluczowe aspekty rozwoju rynku pocztowego. W tegorocznym zestawieniu Polska otrzymała 78,3 pkt. Przed nami były: Szwajcaria, Holandia, Japonia, Niemcy i Francja.

Średni wynik w naszym regionie wynosi 55,22 pkt., ale kraje te są stosunkowo jednorodne pod względem rozwoju pocztowego. Oprócz Polski regionalnymi mistrzami są Słowenia (11 miejsce) i Estonia (13).

Jak czytamy w raporcie UPU, wyniki lidera regionalnego, czyli Polski, biorą się m.in. z wyjątkowej możliwości wysłania przesyłek do 183 krajów na świecie, a także odnotowanego w ostatnim roku wzrost ruchu przesyłek listowych.