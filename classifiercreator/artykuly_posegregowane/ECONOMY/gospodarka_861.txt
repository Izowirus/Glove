Warszawa, 05.08.2013. Siedziba Ministerstwa Środowiska w Warszawie. Siedem osób, w tym troje b. pracowników resortu środowiska, oskarżyła prokuratura w sprawie korupcji przy udzielaniu koncesji na poszukiwania gazu łupkowego w Polsce. (cat)
PAP/Rafał Guz ***Zdjęcie do depeszy PAP pt. Akt oskarżenia ws. korupcji przy koncesjach na gaz łupkowy*** Archiwum fot. PAP © 2018 / Rafał Guz
                                        

            Całodobowe kontrole, nowe narzędzia i uprawnienia, przewiduje skierowany przez MŚ do konsultacji projekt nowelizacji ustawy o Inspekcji Ochrony Środowiska. Z kolei projekt nowelizacji ustawy o odpadach zakłada m.in. skrócenie czasu ich magazynowania z trzech do jednego roku.
      
            Projekt ustawy o zmianie ustawy o Inspekcji Ochrony Środowiska zakłada, że wyspecjalizowane zespoły będą mogły prowadzić zaplanowane z poziomu Głównego Inspektora Ochrony Środowiska kontrole na terenie całego kraju. Inspektorzy mają mieć możliwość przeprowadzania kontroli w systemie całodobowym, oraz interwencyjnych - bez wcześniejszego zawiadomienia o zamiarze jej przeprowadzenia.

Projekt przewiduje też rozszerzenie uprawnień inspektorów IOŚ podczas wykonywania kontroli m.in. obserwowanie i rejestrowanie przy użyciu środków technicznych, w tym bezzałogowych statków powietrznych, obrazu oraz dźwięku. Inspektorzy mają mieć zapewnioną pomoc policji.

Z kolei projekt nowelizacji ustawy o odpadach m.in. ogranicza maksymalną długość magazynowania odpadów z trzech lat do roku. Nakłada też na ubiegającego się o zezwolenie o magazynowanie lub składowanie odpadów obowiązek uzyskania dla lokalizacji opinii straży pożarnej.