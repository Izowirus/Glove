Przemyśl, 26.01.2017. Banknoty, 26 bm. (dd/mgut) PAP/Darek Delmanowicz PAP © 2018 / Darek Delmanowicz
                                        

            Banknot w Polsce zużywa się średnio po 368 dniach zanim z powrotem trafi do Narodowego Banku Polskiego - wynika z informacji NBP za drugi kwartał 2018 roku. Zgodnie z danymi banku centralnego w  pierwszym kwartale tego roku było to 358 dni, a w czwartym kwartale ubiegłego roku - 352 dni.
      
            Jak podał NBP, w obiegu najwięcej, bo niemal 1,3 mld sztuk, jest banknotów o nominale 100 zł, a najmniej banknotów o nominale 500 zł, które do obiegu weszły w lutym ubiegłego roku. Na koniec drugiego kwartału 2018 roku było ich 10,6 mln sztuk.

Z zestawienia przygotowanego przez NBP wynika też, że na koniec czerwca tego roku wszystkich pozostających w obiegu banknotów było 2,04 mld sztuk, a ich wartość wyniosła

prawie 202,8 mld zł. Dla porównania dziesięć lat temu, czyli w drugim kwartale 2008 roku banknotów w obiegu było łącznie 1,03 mld a ich wartość wynosiła 88,2 mld zł.

Zgodnie z ustawą o Narodowym Banku Polskim z 29 sierpnia 1997 r., NBP przysługuje wyłączne prawo emitowania znaków pienię­żnych Rzeczypospolitej Polskiej. Znakami pieniężnymi, emitowanymi przez NBP, są banknoty i monety.

Jak informuje NBP, zużyte lub uszkodzone banknoty i monety można wymienić na nowe w kasie dowolnego banku działającego w Polsce.