epa05824721 A view of the Winx office building under construction with the euro symbol on foreground in downtown Frankfurt, Germany, 02 March 2017. The area surrounding Winx will also see apartment buildings and shops in an area that borders to river Main that runs through the city. Reports in German media are discussing  a possible property bubble in biggest German cities while German Central Bank, the Bundesbank, has called the German real estate market overheated. Cities such as Munich, Stuttgart and Frankfurt have seen property prices grow much faster than rents.  EPA/ARMANDO BABANI 
Dostawca: PAP/EPA. Archiwum PAP/EPA © 2017 / ARMANDO BABANI
                                        

            My się na pewno nie spieszymy do strefy euro; ona przeżywa teraz problemy i ma dużo ograniczeń; nam nie jest spieszno, by pozbywać się naszych atutów, w tym elastyczności w reagowaniu na potencjalne kryzysy - mówił w piątek desygnowany na premiera Mateusz Morawiecki.
      
            Morawiecki był pytany w Radiu Maryja, czy jego zdaniem przyszedł już czas, by Polska dołączyła do strefy euro, czy też nasz kraj powinien zostać przy walucie narodowej.

Polityk przypomniał, że wraz z traktatem akcesyjnym do Unii Europejskiej Polska przyjęła na siebie zobowiązanie, że wprowadzi euro, ale bez wskazanego terminu, kiedy miałaby to zrobić.

"Musielibyśmy do tego zmienić konstytucję i my się na pewno tam nie spieszymy. Strefa euro przeżywa teraz problemy; kraje Południa nie mogą odzyskać konkurencyjności właśnie dlatego, że są w strefie euro, bo nie mogą swojej waluty zdewaluować i nie mogą też emitować długu we własnej walucie" - powiedział Morawiecki.



Dodał, że strefa euro ma dużo ograniczeń, których my nie mamy. "I nam nie jest spieszno, by pozbywać się atutów, w tym elastyczności w reagowaniu na potencjalne kryzysy" - zaznaczył Morawiecki. Mówił, że w kryzysie w 2009 r. "polska złotówka osłabła i dzięki temu polscy eksporterzy mogli więcej zarobić, a Polska - utrzymać większy wzrost gospodarczy".

"Strefa euro niech się najpierw pozbędzie swoich własnych problemów" - podkreślił Morawiecki.