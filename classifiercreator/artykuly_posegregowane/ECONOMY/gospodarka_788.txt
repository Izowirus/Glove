epa06827188 German Finance Minister Olaf Scholz arrives for a meeting for the 20th anniversary of Eurogroup at Castle of Senningen in Luxembourg, 21 June 2018. The Eurogroup will assess the progress achieved by Greece in implementing the prior actions required under the fourth (and the final) review of its programme.  EPA/JULIEN WARNAND 
Dostawca: PAP/EPA. PAP/EPA © 2018 / JULIEN WARNAND
                                        

            Nie ma odwrotu od euro - powiedział niemiecki wicekanclerz i minister finansów Olaf Scholz w wywiadzie dla dziennika "Rheinische Post", ktory ma być opublikowany w sobotę.
      
            Scholz złożył taką deklarację w odpowiedzi na pytanie czy sądzi, iż wspólna waluta europejska będzie jeszcze istnieć za 10 lat.

"Tak, od euro nie ma odwrotu. Zabezpiecza ono naszą wspólną przyszłość w Europie" - powiedział minister.

Scholz wyraził opinię, że uzgodniony ostatnio podczas rozmów w Mesebergu przez kanclerz Niemiec Angelę Merkel i prezydenta Francji Emmanuela Macrona wstępny projekt wzmocnienia strefy euro uchroni wspólną walutę przed przyszłymi kryzysami.

"Uzgodnienia z Mesebergu umożliwią nam dalszą budowę europejskiego domu. Ma on zamknięty dach, który oprze się przyszłym burzom i deszczowym dniom" - powiedział Scholz.

Dodał on, że "mamy w Europie nowy impuls i to dzięki prezydentowi Macronowi".