epa02373541 (FILE) A file photo dated 08 March 2009 of a general view of an oil refinery in the waters of the Northern Arabian Gulf close to the port town of Umm Quasar in Basra, southern Iraq on 08 March 2009. Iraq has around 143 billion barrels of crude oil reserves, about 24 per cent more than previous estimates, the Iraqi Minister of Oil said on 04 October 2010. The reserves are mostly located in 66 oil fields in southern Iraq, Oil Minister Hussein al-Shahristani announced. This estimate places Iraq as the holder of the world‘s fourth largest crude oil reserves, behind Saudi Arabia, Venezuela, and Canada. Previous estimates made in the 1990s placed oil reserves at 119 billion barrels.  EPA/HAIDER AL-ASSADEE
Dostawca: PAP/EPA. PAP/EPA © 2017 / HAIDER AL-ASSADEE
                                        

            Ropa na giełdzie paliw w Nowym Jorku tanieje wprawdzie o 6 centów, ale w tym tygodniu surowiec zyskał 2,6 proc. w reakcji na przewrót polityczny w Arabii Saudyjskiej - podają maklerzy.
      
            Baryłka ropy West Texas Intermediate w dostawach na XII na giełdzie paliw NYMEX w Nowym Jorku jest wyceniana po 57,11 USD, po zniżce o 6 centów.

Brent w dostawach na styczeń na giełdzie paliw ICE Futures Europe w Londynie zniżkuje o 10 centów do 63,83 USD za baryłkę.

Kilka dni wcześniej władca Arabii Saudyjskiej, 81-letni król Salman ibn Abd al-Aziz as-Saud zdymisjonował czterech ministrów, którzy zostali aresztowani.

Monarcha powołał też komitet ds. walki z korupcją, na czele którego stanął 32-letni książę Muhammad ibn Salman, następca tronu, a zarazem minister obrony i wicepremier rządu. Jest on uważany za właściwego inicjatora obecnej fali aresztowań, największych we współczesnej historii Arabii Saudyjskiej. Znany jest jako zwolennik "powrotu do umiarkowanego islamu".

Czystka jest jednym z kolejnych posunięć ambitnego następcy tronu, nazywanego w skrócie MbS, który konsekwentnie konsoliduje swą władzę. Przejmuje on stopniowo kontrolę nad instytucjami odpowiedzialnymi za aparat przymusu i bezpieczeństwo państwa. Były one tradycyjnie kontrolowane przez inną gałąź dynastii Saudów.

Saudyjski książę Muhammad ibn Salman popiera przedłużenie obowiązującego od kilku miesięcy porozumienia, na mocy którego kraje OPEC i inni poważni dostawcy ropy zmniejszyli swoją produkcję na globalne rynki paliw.

Pod koniec listopada w Wiedniu odbędzie się spotkanie krajów OPEC, które zdecydują o dalszych losach obecnie obowiązującego porozumienia o niższych dostawach ropy z kartelu.

OPEC zapewne przedłuży politykę zmniejszonych dostaw

Na rynkach oczekuje się, że OPEC wraz ze swoimi partnerami - w tym z Rosją - zdecyduje o przedłużeniu obecnego porozumienia o niższych dostawach ropy z OPEC poza marzec 2018 r. Takie stanowisko oprócz Arabii Saudyjskiej popiera też Kuwejt.

Za przedłużeniem umowy jest również Irak, drugi największy producent ropy w OPEC. Minister ropy Iraku Jabbad al-Luaibi informował wcześniej, że Irak popiera przedłużenie obecnego porozumienia o 9 miesięcy.

"Stabilność polityczna w Arabii Saudysjiej została zburzona, po tym jak rozpoczęła się tam walka z korupcją" - mówi Daniel Hynes, analityk Australia & New Zealand Banking Group Ltd.

"Podczas gdy ryzyko zakłóceń w dostawach ropy z tego kraju jest niskie, to spodziewam się, że Arabia Saudyjska może przyjąć bardziej agresywne stanowisko jeśli chodzi o cięcia dostaw z OPEC. Teraz pozostaje pytanie jak długo potrwa czas niższych dostaw surowca" - dodaje.

W czwartek ropa na NYMEX w Nowym Jorku zakończyła sesję o 36 centów wyżej - po 57,17 USD za baryłkę.

W tym tygodniu surowiec w USA zyskał 2,6 proc. Będzie to już 5. z kolei tydzień zakończony wzrostem notowań ropy.