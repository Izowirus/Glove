epa06488664 Russian Economy Minister Maxim Oreshkin attends a meeting with Russian President Vladimir Putin and other representatives of the French and Russian business communities at the Novo-Ogaryovo state residence outside Moscow, Russia, 31 January 2018.  EPA/MAXIM SHEMETOV / POOL 
Dostawca: PAP/EPA. PAP/EPA © 2018 / MAXIM SHEMETOV / POOL
                                        

            W odpowiedzi na nałożone przez USA cła na stal i aluminium Rosja wprowadzi dodatkowe cła na niektóre amerykańskie towary - zapowiedział we wtorek w Mińsku minister gospodarki Rosji Maksim Orieszkin.
      
            Orieszkin dodał, że cła będą dotyczyły produktów, które mają odpowiedniki na rynku krajowym oraz zapewnił, że decyzja ta nie wpłynie na rosyjskie wskaźniki makroekonomiczne.

"Rosja korzysta z prawa w ramach Światowej Organizacji Handlu i wprowadza środki równoważne wobec towarów importowanych z USA" - powiedział Orieszkin podczas wizyty na Białorusi rosyjskiej delegacji pod przewodnictwem prezydenta Władimira Putina.

Minister nie sprecyzował, na jakie towary będzie nałożone cło, podkreślił jednak, że nowe regulacje zaczną obowiązywać "wkrótce".

8 marca prezydent USA Donald Trump podpisał rozporządzenie nakładające cła na import stali w wysokości 25 proc., a na import aluminium - 10 proc.

Według kwietniowego komunikatu Światowej Organizacji Handlu (WTO) Rosja wystąpiła do WTO o odszkodowania od USA za cła importowe.