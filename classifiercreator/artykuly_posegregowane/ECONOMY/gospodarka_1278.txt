Wieluń, 01.09.2017. Hale zakładów produkcyjnych Centrum Badań i Rozwoju Wielton S.A., czołowego w Europie producenta naczep samochodowych. Zakład odwiedził 1 bm. prezydent Andrzej Duda. (gm/kru) PAP/Grzegorz Michałowski Archiwum PAP © 2017 / Grzegorz Michałowski
                                        

            Wskaźnik PMI dla Polski w sierpniu wzrósł do 52,5 pkt. z 52,3 pkt. w lipcu i wobec prognozy 53,1 pkt. - podał Markit.
      
            "Sierpniowe dane zasygnalizowały silny wzrost w polskim sektorze przemysłowym. Poprawa warunków gospodarczych częściowo opierała się na wzroście wielkości produkcji oraz liczby nowych zamówień (płynących zarówno z rynku krajowego jak i z rynków zagranicznych). Tymczasem poziom zaległości produkcyjnych wzrósł w sierpniu pierwszy raz od dwóch i pół roku, a inflacja kosztów poniesionych przez polskich producentów oraz cen wyrobów gotowych przyspieszyła" - napisano w komentarzu.

Według sierpniowych danych wielkość produkcji w polskich fabrykach wzrosła.

"Tempo ekspansji przyspieszyło od lipca, ale wciąż było niewielkie. Ponadto wzrost wielkości produkcji był ciągle słabszy niż dotychczasowa średnia z 2017" - napisano.