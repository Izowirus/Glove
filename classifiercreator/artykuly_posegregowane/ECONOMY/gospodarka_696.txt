epa06883632 US President Donald J. Trump speaks during a press conference on the second day of the NATO Summit in Brussels, Belgium, 12 July 2018. NATO member countries' heads of states and governments gather in Brussels on 11 and 12 July 2018 for a two days meeting.  EPA/CHRISTIAN BRUNA 
Dostawca: PAP/EPA. PAP/EPA © 2018 / CHRISTIAN BRUNA
                                        

            Chiny złożyły do Światowej Organizacji Handlu (WTO) skargę na amerykańskiego prezydenta Donalda Trumpa, który zagroził wprowadzeniem kolejnych ceł na towary z Państwa Środka - podała w poniedziałek agencja AP.
      
            Jak wskazano, Chiny ogłosiły w poniedziałek, że w związku z groźbą kolejnych ceł "zainicjowały postępowanie" w Światowej Organizacji Handlu.

10 lipca br. amerykańska administracja podniosła stawkę w trwającym sporze handlowym, publikując listę importowanych do USA chińskich towarów, wartych 200 mld dolarów rocznie, które mogą zostać obłożone 10-proc. cłami. Chiny nie chcą eskalacji konfliktu, ale będą bronić swoich interesów – odpowiedział chiński resort handlu.

Wcześniej (6 lipca) weszły w życie karne 25-proc. cła na chiński eksport do USA wart 34 mld dol. rocznie oraz chińskie cła odwetowe o podobnej skali, co chińskie ministerstwo handlu określiło jako wybuch "wojny handlowej o największej skali w historii". W zamyśle Trumpa cła mają być dla Pekinu karą za wymuszanie transferu technologii od amerykańskich firm w zamian za dostęp do chińskiego rynku. Chiński resort handlu zapowiedział odwet przy użyciu "narzędzi ilościowych i jakościowych", co wzbudziło obawy o możliwe utrudnienia dla działających w Chinach amerykańskich firm.

"Nie jesteśmy w stanie walczyć na równych zasadach" - powiedział, cytowany przez agencję, Tu Xingquan z Uniwersytetu Biznesu Międzynarodowego i Ekonomii w Pekinie.

Podkreślił, że poniedziałkowa decyzja to dowód na to, że jego kraj ceni rolę, jaką odgrywają "zasady, którymi kieruje się WTO".