Warszawa, 05.04.2016. Narodowy Bank Polski w Warszawie, 5 bm. (ps/mgut)
PAP/Paweł Supernak PAP © 2018 / Paweł Supernak
                                        

            Z punktu widzenia oceny sytuacji zewnętrznej polska gospodarka nie wykazywała nierównowag - ocenia NBP podsumowując sytuację w bilansie płatniczym Polski w 2017 roku.
      
            "Z punktu widzenia oceny nierównowagi zewnętrznej polska gospodarka nie wykazywała nierównowag. Saldo rachunku bieżącego w 2017 r. było dodatnie i wyniosło 0,3 proc. PKB, a po uwzględnieniu także rachunku kapitałowego, w którym zawarte są transfery z Unii Europejskiej, nadwyżka ta sięgnęła poziomu 1,6 proc. PKB" - napisał NBP.

Według NBP zadłużenie zagraniczne zmniejszyło się w porównaniu do roku 2016 r. pozostając na bezpiecznym poziomie.

"Także struktura zadłużenia, w której blisko 80 proc. stanowi zadłużenie długoterminowe nie generuje powodów do obaw. Międzynarodowa pozycja inwestycyjna w relacji do PKB na koniec 2017 r. wynosiła 60,7 proc., co wprawdzie jest wartością przekraczającą referencyjny próg 35 proc., ale z uwagi na jej strukturę (duży udział bezpiecznych inwestycji bezpośrednich) nie wskazującą na występowanie nierównowagi zewnętrznej" - napisano.