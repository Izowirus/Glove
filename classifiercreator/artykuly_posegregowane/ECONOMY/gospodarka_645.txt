Wrocław. 25.05.2017. Budynki mieszkalne w centrum Wrocławia, 25 bm. Pięć wrocławskich spółdzielni mieszkaniowych chce wybudować w ciągu trzech lat 2 tys. nowych mieszkań. Spółdzielnie chcą uczestniczyć w Narodowym Programie Mieszkaniowym, a lokale przez nie oferowane mają być o 30 proc. tańsze niż obecne średnie ceny mieszkań we Wrocławiu. (mk/kru) PAP/Maciej Kulczyński ***Zdjęcie do depeszy PAP pt. Wrocław/ Spółdzielnie chcą wybudować 2 tys. nowych mieszkań w ciągu trzech lat*** Archiwum fot. PAP © 2018 / Maciej Kulczyński
                                        

            Umożliwienie dochodzenia do własności w przypadku lokali mieszkalnych budowanych przed 1995 r. zakłada nowelizacja ustawy o własności lokali, którą podpisał prezydent Andrzej Duda.
      
            Główny cel nowelizacji, której autorem jest klub PiS, to zlikwidowanie luki prawnej, która powstała po wejściu w życie ustawy o Krajowym Zasobie Nieruchomości.

Ustawa o KZN wprowadziła zasadę, że ustalenie odrębnej własności samodzielnego lokalu mieszkalnego następuje zgodnie z ustaleniami miejscowego planu zagospodarowania przestrzennego oraz zgodnie z pozwoleniem na budowę. Oba te warunki muszą być spełnione, jeżeli ktoś będzie chciał wyodrębnić własność lokalu.

Podczas prac w Sejmie wskazywano, że problem tego przepisu pojawia się przy budynkach, które były budowane przed 1994 rokiem - wówczas nie były wydawane pozwolenia na budowę. Bark takiej dokumentacji, przyblokował wielu mieszkańcom wykupienie lokalu w starych zasobach gminy, czy w spółdzielniach mieszkaniowych.

Nowela wprowadza zasadę, że przepisy nie będą dotyczyły budynków, których pozwolenie na budowę zostało wydane przed 1 stycznia 1995 r. lub budynek istniał przed dniem 1 stycznia 1995 r.