Janów Podlaski (woj. lubelskie), 16.08.2015. Klacz Pepita z SK Janów Podlaski - tegoroczna faworytka - podczas prezentacji przed aukcją, 16 bm. W stadninie w Janowie Podlaskim od piątku trwają Dni Konia Arabskiego. Imprezę zakończy, 16 bm. po południu 46. Aukcja Koni Arabskich Czystej Krwi „Pride of Poland”

                                        

            Ponad 1,6 mln zł zysku przyniosły ubiegłoroczne aukcje koni arabskich w Janowie Podlaskim.  Sprzedano 13 koni za 549 tys. euro. Jednak sama organizacja imprezy przyniosła 176 tys. zł straty - poinformował  Krajowy Ośrodek Wsparcia Rolnictwa.
      
            Zarząd Stadniny Koni Janów Podlaski podał ostateczne wyniki rozliczenia Święta Konia Arabskiego, Aukcji Pride of Poland oraz Aukcji Summer Sale, które odbyły się w dniach 11–15 sierpnia 2017 r. w Janowie Podlaskim, a następnie w Michałowie i Białce.

Organizatorem sierpniowych wydarzeń była Stadnina Koni Janów Podlaski, natomiast zgodnie z zawartą umową, Międzynarodowe Targi Poznańskie pełniły funkcję operatora techniczno-logistycznego całej imprezy. Przyjęty pomiędzy organizatorem i operatorem model rozliczeń zakładał wzajemną kompensatę świadczeń i kosztów.

Na przychody z imprezy złożyły się: wpływy od sponsorów, wpływy ze sprzedaży biletów, wpływy za wynajęcie powierzchni, przychody z tytułu wpisowego za udział w Narodowym Pokazie Koni Arabskich Czystej Krwi, prowizja od sprzedanych koni hodowców prywatnych, przychody z tytułu udostępnienia powierzchni, przychody ze sprzedaży katalogów i reklam.

W sumie przychody wyniosły 1 mln 732 tys. zł , a koszty poniesione z tytułu organizacji święta podliczono na 1 mln 909 tys. zł. Oznacza to, że w ostatecznym rozliczeniu, koszty organizacji wydarzenia były wyższe od przychodów poniesionych z tytułu organizacji i wyniosły 176,7 tys. zł. Straty te zostały rozdzielone na 3 stadniny: Janów Podlaski (56 tys. zł), Michałów (91,8 tys. zł) oraz na Małopolską Hodowlę Roślin (28,7 tys. zł). 

Podczas aukcji Pride of Poland i Summer Sale wylicytowano 13 koni hodowli państwowych za łączną kwotę 549 tys. euro. Jednak nabywcy 2 klaczy nie dokonali płatności w terminie wskazanym w regulaminie aukcji (125 tys. euro) i nie odebrali wylicytowanych koni. W związku z powyższym  wpłacone wadium  w kwocie ponad 17 tys. zł (4tys. euro) przeszło na rzecz stadniny.

Biorąc pod uwagę, że straty na organizacji wydarzenia wyniosły 176 tys. zł, a przychody z tytułu sprzedaży koni wyniosły prawie 1 mln 811 tys. zł (424 tys. euro) wydarzenie zamknęło się zyskiem w kwocie 1 mln 634 tys. zł - poinformował KOWR.