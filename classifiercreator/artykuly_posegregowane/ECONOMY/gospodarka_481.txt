Polskie firmy należą do najbardziej umiędzynarodowionych na świecie, ale potrzebujemy jeszcze większej dynamiki wzrostu inwestycji zagranicznych w Polsce - powiedział w rozmowie z PAP wiceprezes Polskiej Agencji Inwestycji i Handlu Krzysztof Senger.
      
            

"Polskie firmy należą do najbardziej umiędzynarodowionych na świecie, ale potrzebujemy jeszcze większej dynamiki wzrostu inwestycji zagranicznych w Polsce” – oświadczył Senger. Porównał sytuację polskiej gospodarki z Niemcami, gdzie średnioroczny portfel inwestycji zagranicznych to ok. 60-70 mld euro. „Rozwijając się tak dynamicznie, również dojdziemy do tego momentu" – ocenił.

Wiceszef PAIiH podkreślił, że polska gospodarka potrzebuje też umiędzynarodowienia kapitałowego w odniesieniu do firm prywatnych. "Potrzebna jest ekspansja nie tylko w zakresie sprzedaży na rynki zagraniczne, ale również w zakresie podejmowania joint venture na rynkach zagranicznych i na rynku polskim. Chodzi o to, aby polskie przedsiębiorstwa stawały się coraz bardziej umiędzynarodowione kapitałowo" – powiedział Senger.

ktt/ pad/