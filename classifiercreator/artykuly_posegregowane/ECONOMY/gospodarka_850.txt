Warszawa, 20.03.2014. Siedziba GUS.  Archiwum fot. PAP/Rafał Guz
                                        

            Liczba wolnych miejsc pracy w I kw. wzrosła o 29,4 proc. kdk i 28,3 proc. rdr - podał w poniedziałek GUS.
      
            "W końcu I kwartału 2018 r. liczba wolnych miejsc pracy w podmiotach zatrudniających co najmniej 1 osobę wynosiła 152,4 tys. i była wyższa niż w IV kwartale 2017 r. o 34,6 tys., tj. o 29,4 proc. W porównaniu z I kwartałem 2017 r. liczba wolnych miejsc pracy była wyższa o 33,6 tys., tj. o 28,3 proc." - napisano.

W końcu I kwartału nieobsadzonych było jeszcze 37,1 tys. nowo utworzonych miejsc pracy.

GUS podał też, że w I kwartale 2018 r. utworzono o 80,4 proc. więcej nowych miejsc pracy w porównaniu z poprzednim kwartałem i o 14,4 proc. więcej niż rok wcześniej.