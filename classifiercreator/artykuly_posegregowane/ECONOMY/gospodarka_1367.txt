epa05141531 A bank employee holds 5,000 euros in 500-euro notes at a Sparkasse bank in Munich, Germany, 3 February 2016. Germany is considering imposing an upper limit on payments in cash as part of its fight against terrorism and money laundering.  EPA/MATTHIAS BALK 
Dostawca: PAP/EPA. Archiwum PAP/EPA © 2017 / MATTHIAS BALK
                                        

            Roczna inflacja w strefie euro spadła z 2 procent w lutym do 1,5 proc. w marcu - wynika z opublikowanych w środę danych Eurostatu. W całej UE wzrost cen sięgnął w ubiegłym miesiącu 1,6 proc.
      
            Rok temu w marcu 2016 r. inflacja zarówno w strefie euro jak i w całej UE wynosiła 0 proc. Widmo deflacji, czyli szkodliwego dla gospodarki spadku średnich cen dóbr i usług konsumpcyjnych zniknęło dopiero pod koniec ubiegłego roku. Skok cen do 2 procent w lutym mógł wywoływać obawy o zbyt wysoką inflację, ale marcowe dane pokazują, że sytuacja jest stabilna.

W skali całej UE najniższy poziom inflacji w marcu odnotowała Rumunia (0,4 proc.), a także Irlandia i Holandia (0,6 proc). Najwyższe odczyty skoku cen były w państwach bałtyckich: na Łotwie 3,3 proc., na Litwie 3,2 proc., a w Estonii 3 proc.

W porównaniu do lutego w marcu roczna inflacja spadła w siedemnastu państwach członkowskich, w szczęściu pozostała na niezmienionym poziomie, a w pięciu wzrosła.

Jak podaje Eurostat największy wpływ na wzrost inflacji miały wyższe ceny paliw (+0,48 punktu proc.), później ogrzewania (0,11 puntu proc.) i warzyw (0,08 punktu proc.).