Siedziba Komisji Nadzoru Finansowego w Warszawie.  PAP © 2017 / Radek Pietruszka
                                        

            Na listę ostrzeżeń publicznych KNF wpisano nowe podmioty: Philson Spółdzielnia Inwestycyjna z siedzibą w Szczecinie oraz HossaFX - poinformowała w środę Komisja Nadzoru Finansowego.
      
            Philson Spółdzielnia Inwestycyjna z siedzibą w Szczecinie trafiła na listę ostrzeżeń na podstawie "zawiadomienia do Prokuratury Okręgowej w Warszawie skierowanego przez Urząd KNF z art. 287 ustawy o funduszach inwestycyjnych (prowadzenie działalności inwestycyjnej bez zezwolenia)" - wyjaśniono.

Natomiast HossaFX, działający z wykorzystaniem strony internetowej hossafx.com, na podstawie "zawiadomienia do Prokuratury Okręgowej w Warszawie skierowanego przez Urząd KNF z art. 178 w zw. z art. 69 ust. 2 pkt 2 i 5 ustawy o obrocie instrumentami finansowymi (prowadzenie działalności maklerskiej bez zezwolenia)" - wskazano.

Prowadzona przez KNF lista ostrzeżeń jest zbiorem podmiotów, w stosunku do których Komisja zgłasza zawiadomienie o podejrzeniu popełnienia przestępstwa. Celem listy ostrzeżeń publicznych jest alarmowanie społeczeństwa oraz podmiotów gospodarczych o konieczności zachowania większej ostrożności podczas kontaktów z tymi podmiotami.