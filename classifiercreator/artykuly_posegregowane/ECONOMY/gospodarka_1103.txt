Biała Podlaska, 24.08.2017. Budowa mieszkań w programie Mieszkanie Plus, 24 bm. w Białej Podlaskiej. Planowane zakończenie budowy osiedla to I kwartał 2018. Pierwsi lokatorzy maja wprowadzić się w czerwcu 2018 roku. (wp/awol) PAP/Wojciech Pacewicz Archiwum PAP © 2018 / Wojciech Pacewicz
                                        

            W trzech pierwszych miesiącach tego roku oddano do użytkowania 44 tys. 908 mieszkań, czyli o 10,6 proc. więcej niż przed rokiem - podał w środę GUS. Dodano, że wzrosła też liczba mieszkań, na których budowę wydano pozwolenia i rozpoczęto budowę.
      
            "Według wstępnych danych, w okresie styczeń-marzec 2018 r. oddano do użytkowania 44908 mieszkań, tj. o 10,6 proc. więcej niż przed rokiem (kiedy odnotowano wzrost o 8,5 proc.)" - napisano w komunikacie GUS.

Dodano, że lepsze wyniki odnotowali deweloperzy, którzy oddali do użytkowania 24 tys. 898 mieszkań, czyli o 12,1 proc. więcej niż w analogicznym okresie ub. roku (kiedy notowali wzrost o 13,4 proc.) oraz inwestorzy indywidualni - 18 tys. 967 mieszkań, tzn. o 9,2 proc. więcej (wobec wzrostu przed rokiem o 4,3 proc.).

"W ramach tych form budownictwa wybudowano łącznie 97,7 proc. ogółu mieszkań oddanych do użytkowania w okresie trzech miesięcy 2018 r. (z tego deweloperzy – 55,5 proc., a inwestorzy indywidualni - 42,2 proc. mieszkań). Mniej mieszkań niż przed rokiem oddały do użytkowania spółdzielnie mieszkaniowe (491 wobec 569), podobnie jak i pozostali inwestorzy (552 mieszkania, wobec 443 przed rokiem), przy czym w budownictwie społecznym czynszowym wybudowano 405 mieszkań (199 przed rokiem), komunalnym 143 mieszkania (wobec 231), a w zakładowym 4 mieszkania (wobec 13 przed rokiem)" - czytamy.

W komunikacie poinformowano, że w okresie trzech miesięcy 2018 r. wydano pozwolenia lub dokonano zgłoszenia z projektem budowlanym na budowę 66 tys. 766 mieszkań, tj. o 10,8 proc. więcej niż w analogicznym okresie ub. roku (kiedy notowano wzrost o 42,8 proc.).

GUS podał, że pozwolenia na budowę największej liczby mieszkań otrzymali inwestorzy budujący na sprzedaż lub wynajem - 43 tys. 963 mieszkań oraz inwestorzy indywidualni - 20 tys. 683 mieszkań. Spółdzielnie mieszkaniowe otrzymały podstawę prawną do rozpoczęcia budowy 307 mieszkań (wobec 505 w roku poprzednim), natomiast pozostali inwestorzy (budownictwo społeczne czynszowe, komunalne i zakładowe) - 1 tys. 813 mieszkań, tj. o ponad 50 proc. więcej niż przed rokiem.

"Liczba mieszkań, których budowę rozpoczęto wzrosła w okresie trzech miesięcy 2018 r. - do 47978, tj. o 8,5 proc. (wobec wzrostu przed rokiem o 28,9 proc.), przy czym deweloperzy rozpoczęli budowę 30732 mieszkań, inwestorzy indywidualni - 16143 mieszkań, spółdzielnie mieszkaniowe – 606 mieszkań (wobec 559 przed rokiem), a pozostali inwestorzy 497 mieszkań (przed rokiem 581).