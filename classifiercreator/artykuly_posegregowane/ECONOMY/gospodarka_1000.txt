Augustów, 04.12.2017. Otwarcie fabryki British American Tobacco, 4 bm. w Augustowie. Jest to trzecia pod względem wielkości i kompleksowości produkcji fabryka BAT na świecie. Rocznie produkuje się tutaj ponad 40 miliardów sztuk papierosów, które wysyłane są do 50 krajów na świecie. Jest to jedna z najnowocześniejszych fabryk, których proces produkcji został w pełni skomputeryzowany. (nlat) PAP/Artur Reszko PAP © 2018 / Artur Reszko
                                        

            Tylko do 15 maja można składać wnioski o wpis do rejestru producentów surowca tytoniowego - przypomina Krajowy Ośrodek Wsparcia Rolnictwa.
      
            Producenci, którzy zamierzają rozpocząć działalność w zakresie uprawy tytoniu, produkcji lub zbytu surowca tytoniowego, mają obowiązek złożyć wniosek o wpis do Rejestru producentów surowca tytoniowego w dowolnym momencie roku, ale przed rozpoczęciem działalności.

KOWR informuje, że bez uzyskania wpisu do Rejestru producentów surowca tytoniowego nie będzie możliwości produkcji i obrotu surowcem tytoniowym.

Formularz wniosku o wpis do Rejestru producentów surowca tytoniowego jest dostępny na stronie internetowej KOWR. Wnioski należy składać do dyrektora oddziału terenowego KOWR osobiście lub za pośrednictwem placówki pocztowej.

W Polsce tytoń uprawiany jest w pięciu regionach: Lubelsko-podkarpackim, świętokrzysko-małopolskim, kujawsko-pomorskim, mazurskim i dolnośląskim. Uprawą tytoniu w zajmuje ok. 10 tys. gospodarstw (2016 r.), a w sumie zajmuje się nią ok. 50 tys. osób. Najwięcej gospodarstw produkujących surowiec tytoniowy jest w województwie lubelskim.