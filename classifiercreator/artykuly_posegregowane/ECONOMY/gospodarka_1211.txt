Szkody powodowane przez cyberprzestępczość gwałtownie rosną. Tylko w tym roku straty z tego tytułu sięgają 5 mld dolarów. W 2018 roku cyberataki mają kosztować przedsiębiorstwa już 180 mld, a w 2019 - nawet 2 bln dolarów - przewiduje firma Bitdefender.

      
            Według danych firmy w 2016 roku cyberataki spowodowały szkody o wartości 209 mln dolarów, tegoroczne straty mają być więc blisko 24-krotnie wyższe. Przyczyniła się do tego fala ataków z użyciem ransomware blokującym dostęp do danych użytkowników.

Samo WannaCry przyniosło straty finansowe w wysokości 8 mld dolarów. Pojedynczy atak na niewielką firmę może ją kosztować nawet 55 tys. dolarów - szacują specjaliści.

Za cel cyberprzestępcy najczęściej wybierają instytucje finansowe, które w 2016 roku poniosły szkody w wysokości ponad 16 mln dolarów. Na kolejnych miejscach w zestawieniu sporządzonym przez analityków znalazły się energetyka (14,8 mln dolarów) oraz firmy z branży nowych technologii (11 mln dolarów).

Coraz dotkliwszym stratom towarzyszą rosnące wydatki na systemy bezpieczeństwa. Według analityków z Bitdefender globalne wydatki organizacji z tego tytułu w latach 2017-2021 wyniosą około 1 bln dol.

Rumuńska firma Bitdefender z siedzibą w Bukareszcie działa na rynku zabezpieczeń od 2001 roku.