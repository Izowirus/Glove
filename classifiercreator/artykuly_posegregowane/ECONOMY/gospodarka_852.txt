Liczba ujawnionych falsyfikatów znaków pieniężnych w polskiej walucie zmalała w 2017 roku o 23,55 proc. wobec 2016 r. - poinformował Narodowy Bank Polski (NBP).
      
            Według banku centralnego liczba falsyfikatów banknotów i monet przypadająca na milion znaków pieniężnych w obiegu wyniosła w 2017 roku 1,91 sztuki i zmalała o 0,77 sztuki w porównaniu z 2016 r.

Jak informuje NBP, w ubiegłym roku ujawniono 5 tys. 156 falsyfikatów banknotów i 1 tys. 273 falsyfikaty monet. Rok wcześniej ujawniono 6 tys. 919 falsyfikatów banknotów i 1 tys. 490 falsyfikatów monet.

NBP podał też, że w roku 2015 i 2014 ujawniono odpowiednio 7 tys. 803 i 11 tys. 549 falsyfikatów banknotów i 2 tys. 299 i 4 tys. 250 falsyfikatów monet.