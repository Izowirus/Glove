Glasgow, W. Brytania, 04.08.2018. Rosjanin Klimient Kolesnikow cieszy się po wyścigu na 50 m stylem grzbietowym podczas mistrzostw Europy w pływaniu, 4 bm. w Glasgow. (gj) PAP/Bartłomiej Zborowski PAP © 2018 / Bartłomiej Zborowski
                                        

            Podczas pływackich mistrzostw Europy w Glasgow Kliment Kolesnikow ustanowił rekord świata na 50 m stylem grzbietowym. Rosjanin miał czas 24,00 . Poprzedni najlepszy rezultat od dziewięciu lat należał do Brytyjczyka Liama Tancocka i był o 0,04 s gorszy.
      
            Srebrny medal zdobył Rumun Robert-Andrei Glinta - 24,55, a brązowy Irlandczyk Shane Ryan 24,64.

To drugi rekord świata ustanowiony w sobotę na szkockiej pływalni. Wcześniej 100 m stylem klasycznym Brytyjczyk Adam Peaty pokonał w 57,00.