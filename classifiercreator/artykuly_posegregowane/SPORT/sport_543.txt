Uruguay's head coach Oscar Tabarez arrives for his team's training session at Sports Centre Borsky near Nizhny Novgorod, Russia, 02 July 2018. Uruguay will face France in the FIFA World Cup 2018 quarter final soccer match on 06 July 2018. 


                                        

            Kibice Urugwaju chcą uhonorować trenera piłkarskiej reprezentacji kraju Oscara Tabareza, mimo że zespół odpadł w ćwierćfinale mistrzostw świata przegrywając z Francją 0:2. Rozpoczęli w internecie kampanię na rzecz nazwania jego imieniem placu w Montevideo.
      
            Aby opinia fanów była rozważana przez władze miasta inicjatywa musi uzyskać co najmniej 500 głosów. Kibice chcą, by imię szkoleniowca nosił plac w pobliżu Ratusza, przy głównej alei stolicy, gdzie gromadziły się zawsze tysiące fanów, by oglądać na telebimie mecze piłkarskiej reprezentacji.

Oscar Washington Tabarez prowadzi kadrę "Urusów" od 2006 r. Jest szkoleniowcem-wychowawcą, nazywanym nawet profesorem przez piłkarzy i media. Lubi bowiem nie tylko rozmawiać o taktyce, ale też poszerzać horyzonty swoich podopiecznych - przekazując im wiadomości z dziedziny historii, geografii i sztuki oraz współczesnych wydarzeń na świecie. Za jego kadencji Urugwaj zajął m.in. czwarte miejsce w MŚ 2010, a rok później triumfował w Copa America.

Tabarez przeszedł też do historii mundialu w zestawieniu najstarszych trenerów - jest na drugim miejscu, za Niemcem Otto Rehhagelem (prowadził drużynę swojego kraju w MŚ 2010). Urugwajczyk w dniu ćwierćfinałowego meczu z Francją (0:2) miał 71 lat i 125 dni.