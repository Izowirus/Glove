epa06821033 Yuya Osako of Japan (C) scores the 2-1 during the FIFA World Cup 2018 group H preliminary round soccer match between Colombia and Japan in Saransk, Russia, 19 June 2018.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup).  EPA/RUNGROJ YONGRIT   EDITORIAL USE ONLY  EDITORIAL USE ONLY 
Dostawca: PAP/EPA. PAP/EPA © 2018 / RUNGROJ YONGRIT
                                        

            Japonia wygrała z Kolumbią 2:1 w meczu grupy H piłkarskich mistrzostw świata.
      
            Bramki: 0:1 Shinji Kagawa (6-karny), 1:1 Juan Fernando Quintero (39-wolny), 1:2 Yuya Osako (73-głową).

Żółta kartka - Kolumbia: Wilmar Barrios, James Rodriguez. Japonia: Eiji Kawashima. Czerwona kartka - Kolumbia: Carlos Sanchez (3-za zagranie ręką w polu karnym).

Sędzia: Damir Skomina (Słowenia). Widzów 40 842.

Kolumbia: David Ospina - Santiago Arias, Oscar Murillo, Davinson Sanchez, Johan Mojica - Juan Cuadrado (31. Wilmar Barrios), Carlos Sanchez, Juan Fernando Quintero (59. James Rodriguez), Jefferson Lerma, Jose Izquierdo (70. Carlos Bacca) - Radamel Falcao.

Japonia: Eiji Kawashima - Gen Shoji, Hiroki Sakai, Maya Yoshida, Yuto Nagatomo - Genki Haraguchi, Makoto Hasebe, Gaku Shibasaki (80. Hotaru Yamaguchi), Shinji Kagawa (70. Keisuke Honda), Takashi Inui - Yuya Osako (85. Shinji Okazaki).

Trener Kolumbii Jose Nestor Pekerman zostawił w rezerwie leczącego w ostatnich dniach drobny uraz Jamesa Rodrigueza. Za ofensywę miało odpowiadać pięciu pomocników i wystawiony na szpicy Radamel Falcao, który we wtorek zadebiutował w mistrzostwach świata.

Plan taktyczny argentyńskiego szkoleniowca wymagał korekty już po trzech minutach. Wówczas Yuya Osako przegrał pojedynek sam na sam z Davidem Ospiną, a dobitkę Makoto Hasebe zatrzymał ręką Carlos Sanchez. Sędzia nie miał wątpliwości, nie potrzebował też konsultacji z arbitrem VAR - rzut karny i czerwona kartka dla Kolumbijczyka. "Jedenastkę" pewnie wykorzystał Shinji Kagawa i Japończycy objęli prowadzenie.

Rywale jednak szybko się otrząsnęli i zaczęli dominować, a Japończycy w tym fragmencie ograniczali się do obrony. W 11. minucie Falcao doszedł do dośrodkowania z rzutu wolnego, ale zbyt lekko trącił piłkę, by zaskoczyć Eijiego Kawashimę. W odpowiedzi kontrę zepsuł Takashi Inui, a w 32. minucie Osako wyłuskał piłkę w polu karnym zespołu z Ameryki Południowej, ale z ostrego kąta uderzył bardzo niecelnie.

W 39. minucie przewaga Kolumbii przyniosła efekt, choć duża w tym zasługa japońskich piłkarzy, którzy tworzyli mur przy rzucie wolnym egzekwowanym przez Juana Fernando Quintero. Ten uderzył idealnie po ziemi, a piłka przeleciała pod nogami obrońców, którzy wyskoczyli do góry. Próbujący interweniować Kawashima złapał piłkę, ale już za linią bramkową.

Obraz gry w drugiej połowie uległ diametralnej zmianie. W części była to zapewne zasługa agresywniej grających Azjatów, ale też wynikało ze sporego wysiłku, jaki grający w osłabieniu Kolumbijczycy włożyli w pierwsze 45 minut.

Dwukrotnie - w 54. i 57. minucie - dobrze w kolumbijskiej bramce zachował się Ospina, który obronił strzały Osako i Inuiego. Piłkarze trenera Akiry Nishino umiejętnie zamknęli rywali na ich połowie i nawet pojawienie się na boisku Jamesa Rodrigueza i Carlosa Baccy nie zmieniło sytuacji.

Azjaci doczekali się gola w 73. minucie. Po dośrodkowaniu z rzutu wolnego Yuya Osako głową skierował piłkę do siatki. Kolumbia miała praktycznie tylko jedną szansą, by wyrównać - w 77. minucie po sprytnym zagraniu piętą Jeffersona Lermy próbował strzelać Rodriguez, ale ofiarną interwencją zablokował go Osako.

W końcówce dobrze ustawieni taktycznie Japończycy kontrolowali wydarzenia na boisku, "dowożąc" skromne prowadzenie do ostatniego gwizdka sędziego. Rywalizacja w "polskiej" grupie mundialu zaczęła się zatem od niespodzianki, gdyż przed meczem zdecydowanie więcej szans przyznawano ćwierćfinalistom poprzednich MŚ.

W niedzielę Japonia zagra z Senegalem, a biało-czerwoni z Kolumbią.