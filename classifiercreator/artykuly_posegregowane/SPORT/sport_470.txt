Magda Linette of Poland serves against Denisa Allertova of the Czech Republic during round three on day five of the Australian Open tennis tournament in Melbourne, Victoria, Australia, 19 January 2018. AUSTRALIA AND NEW ZEALAND OUT Archiwum fot. PAP/EPA/TRACEY NEARMY
                                        

            Magda Linette awansowała do 1/8 finału turnieju WTA na kortach twardych w chińskim Nanchang (pula nagród 250 tys. dol.). Polska tenisistka pokonała na otwarcie Koreankę Su Jeong Jang 6:4, 6:0.
      
            W pierwszym secie Linette niespodziewanie przegrywała 2:4, ale wówczas zabrała się za odrabianie strat. Zrobiła to na tyle skutecznie, że Jang nie zapisała na swoim koncie już żadnego gema w tej odsłonie. W drugiej znacznie niżej notowana Azjatka była tylko tłem dla poznanianki.

Była to pierwsza konfrontacja 80. w rankingu WTA Polki ze 192. w tym zestawieniu Koreanką.

O awans do ćwierćfinału Linette zagra z Japonką Eri Hozumi. Z nią także poznanianka zmierzy się po raz pierwszy w karierze. 226. na światowej liście w singlu Azjatka to finalistka deblowych zmagań w tegorocznym French Open.

Linette jest jedyną Polką w obsadzie tej imprezy. Miała w niej wystartować także dwa lata temu, ale wycofała się z niej, bo w ostatnim momencie zakwalifikowała się do turnieju olimpijskiego w Rio de Janeiro.

Wynik meczu 1. rundy gry pojedynczej:

Magda Linette (Polska) - Su Jeong Jang (Korea Płd.) 6:4, 6:0.