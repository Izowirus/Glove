Adam Cieślar zajął 26, a Paweł Słowiok - 30. miejsce w sobotnich zawodach Pucharu Świata w kombinacji norweskiej w Lillehammer. Obaj zdobyli punkty do klasyfikacji generalnej cyklu. Zwyciężył reprezentant gospodarzy Jarl Magnus Riiber.
      
            Zawodnicy najpierw rywalizowali w biegu ze startu wspólnego na 10 km, a różnice w czasach zostały przeliczone na punkty. Później odbył się konkurs na skoczni normalnej. W tym formacie rywalizacja w PŚ odbyła się po raz pierwszy od prawie dekady.

Riiber dzięki zwycięstwu umocnił się na prowadzeniu w klasyfikacji generalnej. W sobotę na podium stanęli też Niemcy Eric Frenzel i Fabian Riessle.

Na liście startowej był też Szczepan Kupczak, ale nie uczestniczył w sobotnich zmaganiach.

W niedzielę dwuboistów czeka rywalizacja na dużej skoczni i bieg na 10 km.

Wyniki:

1. Jarl Magnus Riiber (Norwegia) 131,8 pkt (5. czas biegu)

2. Eric Frenzel (Niemcy) 123,7 (3.)

3. Fabian Riessle (Niemcy) 123,6 (2.)

4. Akito Watabe (Japonia) 117,2 (9.)

5. Johannes Rydzek (Niemcy) 115,2 (10.)

6. Magnus Krog (Norwegia) 112,9 (1.)

...

26. Adam Cieślar (Polska) 87,5 (32.)

30. Paweł Słowiok (Polska) 82,0 (38.)

Szczepan Kupczak (Polska) nie wystartował

Klasyfikacja generalna PŚ (po 3 z 21 zawodów):

1. Jarl Magnus Riiber (Norwegia) 280 pkt

2. Mario Seidl (Austria) 177

3. Eric Frenzel (Niemcy) 172

4. Johannes Rydzek (Niemcy) 105

5. Franz-Josef Rehrl (Austria) 92

6. Vinzenz Geiger (Niemcy) 88

...

28. Paweł Słowiok (Polska) 19

32. Adam Cieślar (Polska) 11

39. Szczepan Kupczak (Polska) 4