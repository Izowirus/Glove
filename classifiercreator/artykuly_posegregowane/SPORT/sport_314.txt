Tomasz Bartnik zdobył w południowokoreańskim Changwon złoty medal strzeleckich mistrzostw świata w konkurencji karabin trzy postawy 50 m. Dzięki temu zawodnik Legii Warszawa wywalczył kwalifikację olimpijską na igrzyska w Tokio w 2020 roku.
      
            Bartnik w finale uzyskał 460,4 pkt i wyprzedził Chorwata Petara Gorsę - 457,4 oraz Amerykanina Michaela McPhaila - 446,9.

To drugi medal biało-czerwonych w Changwon. Wcześniej srebro w strzelaniu do ruchomej tarczy wywalczył Łukasz Czapla.

Mistrzostwa potrwają do 14 września.