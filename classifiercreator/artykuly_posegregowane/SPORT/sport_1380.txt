Pjongczang, Korea Płd., 12.02.2018. Zimowe Igrzyska Olimpijskie - Pjongczang 2018. Polska dwójka saneczkarska Jakub Kowalewski (tył) i Wojciech Chmielewski (przód) podczas treningu, 12 bm. (gj)  PAP/Grzegorz Momot
                                        

            Wojciech Chmielewski i Jakub Kowalewski zajęli 12. miejsce w olimpijskiej rywalizacji dwójek saneczkarskich w Pjongczangu. Złoty medal zdobyli Niemcy Tobias Wendl i Tobias Arlt, powtarzając sukces z igrzysk w Soczi.
      
            Po pierwszym ślizgu Polacy plasowali się na 13. pozycji. W drugim zdołali nieco się poprawić w debiucie olimpijskim, a kolejny start czeka ich w czwartek w sztafecie.

Zwyciężyli Wendl i Arlt, którzy najlepsi byli także przed czterema laty w Rosji. Srebro w Pjongczangu wywalczyli Austriacy Peter Penz i Georg Fischler, a po brąz sięgnęli Niemcy Toni Eggert i Sascha Benecken.