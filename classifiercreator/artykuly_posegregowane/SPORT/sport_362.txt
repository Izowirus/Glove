epa06946014 Juventus' Cristiano Ronaldo reacts before a soccer friendly match between Juvents A and Juventus B at Villar Perosa, Turin, 12 August 2018.  EPA/ALESSANDRO DI MARCO 
Dostawca: PAP/EPA. PAP/EPA © 2018 / ALESSANDRO DI MARCO
                                        

            Ubiegłoroczny triumfator Portugalczyk Cristiano Ronaldo, Chorwat Luka Modric i Egipcjanin Mohamed Salah znaleźli się w finałowej trójce plebiscytu Europejskiej Unii Piłkarskiej (UEFA) na najlepszego zawodnika sezonu 2017/18. Ogłoszenie zwycięzcy nastąpi 30 sierpnia.
      
            UEFA, która bierze pod uwagę występy zawodników (z klubów na Starym Kontynencie) we wszystkich rozgrywkach krajowych i międzynarodowych, ogłosiła w poniedziałek finałową trójkę oraz kolejność od miejsca czwartego do dziesiątego.

Na czwartej pozycji uplasował się mistrz świata z reprezentacją Francji i triumfator Superpucharu UEFA oraz Ligi Europejskiej z Atletico Madryt - Antoine Griezmann, a dopiero na piątym - słynny Argentyńczyk Lionel Messi z Barcelony.

W "dziesiątce" zabrakło miejsca dla Roberta Lewandowskiego, który rok temu zajął w plebiscycie UEFA dziewiątą lokatę (sezon 2016/17).

W głosowaniu wzięło udział 80 trenerów drużyn, które rywalizowały w fazie grupowej Ligi Mistrzów (32) i Ligi Europejskiej (48) w minionym sezonie, a także 55 dziennikarzy z każdego z krajów członkowskich UEFA.

Plebiscyt zostanie rozstrzygnięty 30 sierpnia podczas losowania fazy grupowej Champions League w Monako.

Częściowe wyniki plebiscytu na najlepszego piłkarza sezonu w plebiscycie UEFA:

miejsca 1-3:
- Cristiano Ronaldo (Portugalia/Real Madryt, Juventus Turyn)
- Mohamed Salah (Egipt/Liverpool)
- Luka Modric (Chorwacja/Real Madryt)

dalsze pozycje:

4. Antoine Griezmann (Francja/Atletico Madryt) 72 pkt
5. Lionel Messi (Argentyna/Barcelona) 55
6. Kylian Mbappe (Francja/Paris St. Germain) 43
7. Kevin De Bruyne (Belgia/Manchester City) 28
8. Raphael Varane (Francja/Real Madryt) 23
9. Eden Hazard (Belgia/Chelsea Londyn) 15
10. Sergio Ramos (Hiszpania/Real Madryt) 12