epa06692615 Bayern's Robert Lewandowski  warms up prior to the UEFA Champions League semi final, first leg soccer match between Bayern Munich and Real Madrid at the Allianz Arena in Munich, Germany, 25 April 2018.  EPA/LUKAS BARTH . 
Dostawca: PAP/EPA. PAP/EPA © 2018 / LUKAS BARTH
                                        

            Trener piłkarzy Bayernu Monachium Jupp Heynckes zapewnił, że Robert Lewandowski wystąpi we wtorkowym rewanżowym meczu półfinału Ligi Mistrzów w Madrycie z Realem. Takiej gwarancji szkoleniowiec udzielił Polakowi po krytyce, jaka spadła na niego w ubiegłym tygodniu.
      
            Bayern przegrał w środę przed własną publicznością z broniącymi trofeum "Królewskimi" 1:2, a Lewandowski był krytykowany przez dziennikarzy i kibiców za słaby występ. Co więcej, w sobotnim meczu z Eintrachtem Frankfurt (4:1) Polak siedział na ławce rezerwowych, a zastępujący go Sandro Wagner zdobył jedną z bramek - ósmą w dziesięciu ostatnich meczach. Heynckes nie szczędził mu pochwał.

Wykluczył jednak, że rozważa wystawienie Wagnera w wyjściowym składzie w Madrycie kosztem kapitana reprezentacji Polski.

"Dla mnie Robert Lewandowski jest piłkarzem klasy światowej. Chyba sami nie wierzycie, że we wtorek odsunę go od składu. W tym sezonie zdobył 39 goli, o takim wyniku większość napastników może tylko pomarzyć" - powiedział na konferencji prasowej Heynckes, który poprowadzi Bayern do końca sezonu.

Szkoleniowiec zaznaczył później: "+Lewy+ zagra w Madrycie, to nie podlega absolutnie żadnej dyskusji".

W składzie Bayernu zabraknie za to kontuzjowanego Jerome'a Boatenga, a także być może Arjena Robbena. Holender ma jednak jeszcze szansę zaleczyć uraz pachwiny do wtorku. "Sam musi najpierw dać znać, że jest w porządku" - zapowiedział Heynckes.