epa06715115 Italian rider Elia Viviani (L) of Quick-Step Floors celebrates after winning the third stage of the Giro d'Italia cycling race, over 229km from Be'er Sheva to Eilat, southern Israel, 06 May 2018.  EPA/ATEF SAFADI 
Dostawca: PAP/EPA. PAP/EPA © 2018 / ATEF SAFADI
                                        

            Włoch Elia Viviani (Quick-Step Floors) wygrał po finiszu peletonu trzeci etap 101. edycji kolarskiego wyścigu Giro d'Italia z Beer Szewy do Ejlatu (229 km). Liderem klasyfikacji generalnej pozostał Australijczyk Rohan Dennis (BMC).
      
            Tuż za Vivianim, który był najszybszy także dzień wcześniej w Tel Awiwie, finiszował jego rodak Sacha Modolo (Education First), a trzeci był Irlandczyk Sam Bennett (Bora-Hansgrohe). Ten sam czas co zwycięzca (5:02.09) uzyskało 93 kolarzy.

W Ejlacie, nad Morzem Czerwonym, mistrz olimpijski w omnium odniósł swoje trzecie etapowe zwycięstwo w Giro.

"Czułem się źle przez cały dzień, z wyjątkiem... finiszu" - skomentował 29-letni specjalista od sprinterskich końcówek, który w całej karierze ma już 57 zwycięstw.

W wyścigu, po raz pierwszy od 2001 roku, nie startują polscy kolarze.

W niedzielę zakończyła się izraelska część Giro d'Italia. W poniedziałek jest dzień przerwy, w którym kolarzy czeka transfer lotniczy na Sycylię. Na wtorek zaplanowano czwarty etap z Katanii do Caltagirone (198 km).

Wyniki trzeciego etapu, Beer Szewa - Ejlat (229 km):

Elia Viviani (Włochy/Quick-Step Floors) 5:02.09
Sacha Modolo (Włochy/Education First)
Sam Bennett (Irlandia/Bora-Hansgrohe)
Jakub Mareczko (Włochy/Wilier Triestina)
Danny Van Poppel (Holandia/Lotto NL-Jumbo)
Jens Debusschere (Niemcy/Lotto)
Manuel Belletti (Włochy/Androni)
Baptiste Planckaert (Belgia/Katiusza)
Mads Pedersen (Belgia/Trek)
Jose Goncalves (Portugalia/Katiusza) wszyscy ten sam czas
Klasyfikacja generalna:

Rohan Dennis (Australia/BMC) 9:05.30
Tom Dumoulin (Holandia/Sunweb) strata 1 s
Jose Goncalves (Portugalia/Katiusza-Alpecin) 13
Alex Dowsett (W. Brytania/Katiusza-Alpecin) 17
Pello Bilbao (Hiszpania/Astana) 19
Simon Yates (W. Brytania/Mitchelton-Scott) 21
Maximilian Schachmann (Niemcy/Quick-Step Floors) 22
Tony Martin (Niemcy/Katiusza-Alpecin) 28
Domenico Pozzovivo (Włochy/Bahrain-Merida) ten sam czas
Carlos Betancur (Kolumbia/Movistar) 29