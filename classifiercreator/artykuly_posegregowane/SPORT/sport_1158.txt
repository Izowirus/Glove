Austriak Marcel Hirscher wygrał w szwedzkim Aare slalom gigant alpejskiego Pucharu Świata. Mistrz olimpijski i świata odniósł 13. zwycięstwo w edycji PŚ 2017/18 i wyrównał rekord Szweda Ingemara Stenmarka z sezonu 1978/79 roku i swego rodaka Hermanna Maiera z 2000/01.
      
            Hirscher uzyskał łączny czas 2.13,63. Drugie miejsce zajął Norweg Henrik Kristoffersen, a trzecie Francuz Victor Muffat-Jeandet. Stracili odpowiednio 0,23 i 0,26 s.

W drugim przejeździe Austriak pojechał nieco wolniej, ale nie musiał ryzykować, a czwarta lokata i tak dała mu pewny triumf, już 58. w karierze w Pucharze Świata.

29-letni Hirscher już wcześniej zapewnił sobie zwycięstwo w klasyfikacji generalnej PŚ oraz zdobył Małą Kryształową Kulę za triumf w gigancie.

W tej konkurencji w tym sezonie był najlepszy sześciokrotnie.

Jeśli w niedzielę Austriak wygra rywalizację w slalomie, wyrówna osiągnięcie słynnej szwajcarskiej alpejki Vreni Schneider. W sezonie 1988/89 triumfowała w 14 (z 29) zawodach pucharowych.

Wyniki:

1. Marcel Hirscher (Austria) 2.13,63 (1.13,89 + 59,74)
2. Henrik Kristoffersen (Norwegia) 2.13,86 (1.14,48 + 59,38)
3. Victor Muffat-Jeandet (Francja) 2.13,89 (1.14,39 + 59,50)
4. Loic Meillard (Szwajcaria) 2.14,31 (1.14,62 + 59,69)
5. Zan Kranjec (Słowenia) 2.14,73 (1.14,56 + 1.00,17)
6. Matts Olsson (Szwecja) 2.15,21 (1.15,26 + 59,95)

Klasyfikacja generalna PŚ (po 36 zawodach):

1. Marcel Hirscher (Austria) 1620 pkt
2. Henrik Kristoffersen (Norwegia) 1285
3. Aksel Lund Svindal (Norwegia) 886
4. Kjetil Jansrud (Norwegia) 884
5. Beat Feuz (Szwajcaria) 856
6. Alexis Pinturault (Francja) 707

Klasyfikacja końcowa giganta (po 8 zawodach):
1. Marcel Hirscher (Austria) 720 pkt
2. Henrik Kristoffersen (Norwegia) 575
3. Alexis Pinturault (Francja) 329

sytuacja w PŚ:

kobiety
klasyfikacja generalna - Mikaela Shiffrin (USA)
zjazd - Sofia Goggia (Włochy)
supergigant - Tina Weirather (Liechtenstein)
slalom gigant - nierozstrzygnięta
slalom - Mikaela Shiffrin (USA)
kombinacja - Wendy Holdener (Szwajcaria)

mężczyźni
klasyfikacja generalna: Marcel Hirscher (Austria)
zjazd - Beat Feuz (Szwajcaria)
supergigant - Kjetil Jansrud (Norwegia)
slalom gigant - Marcel Hirscher (Austria)
slalom - Marcel Hirscher (Austria)
kombinacja - Peter Fill (Włochy)