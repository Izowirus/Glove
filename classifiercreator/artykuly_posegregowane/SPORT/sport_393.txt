epa06942652 Spaniard Maria Perez crosses the finish line to win the Women's 20km Race Walk at the Athletics 2018 European Championships in Berlin, Germany, 11 August 2018.  EPA/FELIPE TRUEBA 
Dostawca: PAP/EPA. PAP/EPA © 2018 / FELIPE TRUEBA
                                        

            Trzy medale lekkoatletycznych mistrzostw Europy zdobyli w Berlinie hiszpańscy chodziarze na dystansie 20 km - po złote pomaszerowali Maria Perez (1:26.36) i Alvaro Martin (1:20.42), a po srebro sięgnął Diego Garcia Carrera (1:20.48).
      
            Dawid Tomala (AZS AWF Katowice) uplasował się na 19. pozycji (1:25.06), a Katarzyna Zdziebło (LKS Stal Mielec) na 21. (1:36.01).

Między 17. a 18. kilometrem zdyskwalifikowany został za nieprawidłowy chód Artur Brzozowski (AZS AWF Katowice), który był na dziewiątym miejscu.

Na podium stanęli jeszcze - Rosjanin startujący pod neutralną flagą Wasilij Mizinow (1:20.50) oraz Czeszka Anezka Drahotova (1:27.03) i Włoszka Antonella Palmisano (1:27.30).

Z powodu ulatniającego się gazu na jednej z ulic Berlina start kobiecego chodu został przełożony z godz. 9.05 na 10.55. Zawodniczki wyruszyły na trasę razem z mężczyznami, których rywalizację zaplanowano właśnie na tę godzinę.