epa06597904 The owner of PAOK, Ivan Savvidis (C) storms onto pitch with a gun in a hip holster and accompanied by his bodyguards, during a soccer match between PAOK Thessaloniki and AEK Athens in Toumba, Thessaloniki, Greece, 11 March 2018 (issued 12 March 2018). Fernando Varela put the ball in the nets with a header at the 90th minute and a referee at first signaled a goal, putting PAOK 1-0 ahead, but then appeared to disallow it for offside. This caused angry reactions in the stadium and Savvidis came onto the pitch to angrily confront the referee, who departed and two hours later decided that the match would be indefinitely suspended. Greece Police on Monday 12 March 2018 issued an arrest warrant of Ivan Savvidis.  EPA/STR 
Dostawca: PAP/EPA. Archiwum PAP/EPA © 2018 / STR
                                        

            Po ostatnich zajściach na boiskach, a zwłaszcza po wtargnięciu w niedzielę na murawę stadionu uzbrojonego prezesa klubu PAOK Saloniki, rząd grecki postanowił w poniedziałek zawiesić aż do odwołania rozgrywki ekstraklasy piłkarskiej.
      
            Po wielokrotnych ekscesach na stadionach piłkarskich w Grecji rząd zdecydował zawiesić rozgrywki.

"Decyzja nie jest ograniczona czasowo. W najbliższych dniach odbędzie się spotkanie w którym wezmą udział przedstawiciele federacji piłkarskiej, klubów oraz Europejskiej Unii Piłki Nożnej (UEFA)" - powiedział w poniedziałek w programie telewizyjnym wiceminister Dimitris Vassiliadis, po rozmowie z premierem Grecji Alexisem Tsiprasem.

Wcześniej polityk stwierdził, że kiedy na boisku pojawiają się uzbrojeni działacze to grecki sport cofa się o wiele lat wstecz.

Jednym z ostatnich wydarzeń było wtargnięcie na murawę w Salonikach w czasie meczu ligowego z AEK Ateny prezesa miejscowego klubu PAOK, rosyjskiego oligarchy w branży tytoniowej Iwana Sawwidiego w towarzystwie ochroniarzy z pistoletem w kaburze.

Po tym zdarzeniu arbiter przerwał spotkanie w 89. minucie. Sawwidi domagał się unieważnienia decyzji sędziego, który nie uznał bramki strzelonej przez PAOK. Zdarzenie pokazały stacje telewizyjne, a władze AEK Ateny zapowiedziały złożenie skargi do Międzynarodowej Federacji Piłki Nożnej (FIFA) i Europejskiej Unii Piłkarskiej (UEFA).

Przestraszeni takim rozwojem sytuacji sędziowie schronili się w kabinie, a piłkarze z Aten odmówili dalszej gry obawiając się o swoje bezpieczeństwo.

Ponad dwie godziny po przerwanym meczu arbiter zmienił wcześniejszą decyzję uznając bramkę i poinformował o tym kapitanów drużyn. W tej sytuacji zdarzeniem zajmą się władze sportowe.

Liderem rozgrywek jest z 54 punktami AEK Ateny, wyprzedzając PAOK o dwa.

Policja wydała nakaz aresztowania Sawwidiego i jego ochraniarzy uczestniczących w zajściu.

Sawwidi w latach 2002-2005 był prezesem rosyjskiego klubu Rostów, a w 2006-2008 kierował innym miejscowym klubem SKA.

25 lutego na stadionie w Salonikach miało miejsce inne wydarzenie. Na krótko przed rozpoczęciem meczu PAOK - Olympiakos Pireus rolką papieru stosowaną przy kasach fiskalnych trafiony został w głowę trener gości Oscar Garcia. Następnego dnia policja aresztowała piłkarskiego chuligana, kibica PAOK, a mecz zweryfikowano jako walkower 3:0 dla gości.