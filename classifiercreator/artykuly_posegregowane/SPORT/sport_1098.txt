epa06590479 Magda Linette of Poland in action against Aliaksandra Sasnovich of Belarus during the BNP Paribas Open at the Indian Wells Tennis Garden in Indian Wells, California, USA, 08 March 2018.  EPA/JOHN G. MABANGLO 
Dostawca: PAP/EPA. PAP/EPA © 2018 / JOHN G. MABANGLO
                                        

            Magda Linette odpadła w pierwszej rundzie tenisowego turnieju WTA w amerykańskim Charleston. Polka przegrała z amerykańską kwalifikantką Claire Liu 6:1, 3:6, 3:6.
      
            Obie zawodniczki spotkały się ze sobą po raz pierwszy. Linette zajmuje obecnie 69. miejsce w rankingu, a jej rywalka - 202.

Polka gładko wygrała pierwszego seta, w ciągu niespełna 30 minut, ale w drugim rywalka objęła prowadzenie 4:1 i nie oddała już zwycięstwa w tej partii.

W trzecim secie bardzo ważny okazał się gem przy stanie 2:2. Linette przegrała wówczas przy swoim serwisie, po chwili Amerykanka podwyższyła na 4:2, a ostatecznie - podobnie jak w drugiej partii - wygrała 6:3, wykorzystując drugą piłkę meczową (przy serwisie Polki).Liu w odniesieniu zwycięstwa nie przeszkodził fakt, że popełniła osiem podwójnych błędów serwisowych (Linette - pięć).

Niespełna 18-letnia Amerykanka w ubiegłym roku triumfowała w juniorskim Wimbledonie.

Dzień wcześniej odpadła występująca w grze podwójnej Alicja Rosolska. Polka i Amerykanka Abigail Spears przegrały w pierwszej rundzie ze Słowenką Andreją Klepac i Hiszpanką Marią Jose Martinez Sanchez 1:6, 3:6.

Wynik meczu 1. rundy:

Claire Liu (USA) - Magda Linette (Polska) 1:6, 6:3, 6:3.