epa06599476 Venus Williams (L) and her sister Serena Williams (R) from USA pose at the net before their match at the BNP Paribas Open tennis tournament at the Indian Wells Tennis Garden in Indian Wells, California, USA, 12 March 2018. EPA/JOHN G. MABANGLO Dostawca: PAP/EPA. Archiwum PAP/EPA © 2018 / JOHN G. MABANGLO
                                        

            Słynne siostry Serena i Venus Williams wystąpią w deblu w rozgrywanym na kortach ziemnych turnieju French Open. Amerykańskie tenisistki dostały od organizatorów paryskiej imprezy wielkoszlemowej tzw. dziką kartę.
      
            Siostry Williams triumfowały w grze podwójnej we French Open dwukrotnie - w 1999 roku i 11 lat później.

Serena wraca do wielkoszlemowej rywalizacji po prawie półtorarocznej przerwie. Pod koniec stycznia ubiegłego roku triumfowała w Australian Open. Później zawiesiła karierę z powodu ciąży. 1 września urodziła córkę Alexis Olympię. Pierwotnie chciała wrócić na zmagania w Melbourne, by bronić tytułu. Zwyciężczyni 23 turniejów tej rangi w singlu zrezygnowała jednak, uznając, że jeszcze za wcześnie dla niej na wznowienie startów.

Zrobiła to w marcu w Indian Wells, gdzie dotarła do trzeciej rundy. Następnie spróbowała swoich sił w Miami, gdzie odpadła po pierwszym meczu. W jej poczynaniach widać było, że daleka jest jeszcze od formy, do której przyzwyczaiła swoich kibiców.

36-letnia tenisistka w przeszłości trzykrotnie odniosła sukces we French Open w grze pojedynczej (2002, 2013 i 2015). Była liderka listy WTA obecnie plasuje się na 453. miejscu.

W głównej drabince singla tegorocznej edycji paryskiego turnieju znalazła się dzięki skorzystaniu z tzw. zamrożenia rankingu. Decyzją organizatorów nie będzie rozstawiona. Losowanie par pierwszej rundy odbędzie się w czwartkowy wieczór.