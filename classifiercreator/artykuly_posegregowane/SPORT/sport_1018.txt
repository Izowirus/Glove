epa06708216 Song I Kim (R) of North Korea and Hyowon Suh of South Korea pose for media at the Table Tennis Team World Championships in Halmstad, Sweden, 03 May 2018. North Korea and South Korea told the organisers that they do not want to compete against each other in the women's quarter final of the Table Tennis Team World Championships here in Halmstad but form a unified Korean Team.  EPA/CHRISTIAN BRUNA 
Dostawca: PAP/EPA. PAP/EPA © 2018 / CHRISTIAN BRUNA
                                        

            W ćwierćfinale trwających w Halmstad drużynowych mistrzostw świata w tenisie stołowym kobieca reprezentacja Korei Południowej miała zagrać przeciwko Korei Północnej. Do meczu jednak nie doszło, a w półfinale wystąpi zespół złożony z zawodniczek obu krajów.
      
            W imprezie tej rangi Koreanki wspólnie rywalizowały wcześniej w 1991 roku. W japońskiej Chibie sensacyjnie sięgnęły po złoto. W Szwecji nie miały takiego zamiaru, ale przeciwko sobie nie chciały grać.

"Kiedy przedstawiłem te propozycję zarządowi, została ona przyjęta owacją na stojąco. Delegaci w pełni poparli ten historyczny krok" - powiedział przewodniczący Międzynarodowej Federacji Tenisa Stołowego Thomas Weikert.

Jak przyznał, zdaje sobie sprawę, że naruszono przepisy, ale... "Czy znamy i szanujemy reguły? Tak. Czy je zmieniliśmy? Tak, ale myślę, że w tym wypadku było warto, bo to, do czego doszło, to coś więcej niż regulamin, to coś znacznie ważniejszego" - podkreślił.

Sportowcy obu krajów koreańskich pod wspólną flagą maszerowali również w trakcie ceremonii otwarcia i zamknięcia lutowych zimowych igrzysk olimpijskich w Pjongczangu.

"To wszystko jest możliwe dzięki wsparciu MKOl oraz ITTF. Dołożymy wszelkich starań, aby nasze wspólne reprezentacje odnosiły jak najwięcej sukcesów" - podkreślił przewodniczący Federacji Tenisa Stołowego Korei Północnej Ju Jong Chol.

W piątkowym półfinale Korea zmierzy się z Japonią. W drugiej parze Chinki zagrają ze zwycięzcą ćwierćfinału Hongkong - Rumunia.