Liderka światowego rankingu Simona Halep już pierwszego dnia odpadła z wielkoszlemowego turnieju tenisowego US Open. Rumunka przegrała z Estonką Kaią Kanepi 2:6, 4:6. Ich mecz trwał godzinę i 15 minut.
      
            W ubiegłym roku Kanepi, która zajmuje 44. miejsce w światowym rankingu, doszła do ćwierćfinału nowojorskiego turnieju. Z kolei Rumunka, która triumfowała w tegorocznym Roland Garros i wystąpiła w finale Australian Open, po raz drugi z rzędu odpadła z US Open w pierwszej rundzie.

O godz. 19. zaplanowany jest pojedynek Agnieszki Radwańskiej z Niemką Tatjaną Marią, a o pierwszej w nocy Magda Linette zagra ze słynną Amerykanką Sereną Williams.