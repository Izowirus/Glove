epa06578905 Marcel Hirscher of Austria celebrates winning the Men's Slalom race at the FIS Alpine Skiing World Cup in Kranjska Gora, Slovenia, 04 March 2018.  EPA/ANTONIO BAT 
Dostawca: PAP/EPA. PAP/EPA © 2018 / ANTONIO BAT
                                        

            Austriak Marcel Hirscher wygrał slalom alpejskiego Pucharu Świata w Kranjskiej Gorze i zapewnił sobie siódmą z rzędu Kryształową Kulę za triumf w klasyfikacji generalnej. W niedzielę odniósł 57. pucharowe zwycięstwo w karierze.
      
            Hirscher zdominował konkurencje techniczne w ostatnich latach i za dwa tygodnie po finale w Aare odbierze Kryształową Kulę. Do końca sezonu pozostało sześć zawodów, a w każdych można zdobyć maksymalnie 100 punktów. Obchodzący w piątek 29. urodziny Austriak ma 289 punktów przewagi nad Norwegiem Henrikiem Kristoffersenem, który w konkurencjach szybkościowych nie startuje. Trzeci Norweg Aksel Lund Svindal traci do lidera aż 778 pkt.

Hirscher zapewnił sobie w niedzielę także małą Kryształową Kulę za zwycięstwo w klasyfikacji slalomu, a dzień wcześnie także za slalom gigant. W sumie ma po pięć takich trofeów. Jest sześciokrotnym mistrzem świata, a w niedawnych igrzyskach w Pjongczangu dwa razy stawał na najwyższym stopniu podium - w gigancie i kombinacji. Pozostaje jednak bez olimpijskiego złota w slalomie.

W niedzielnym slalomie drugi był Kristoffersen, a trzeci Szwajcar Ramon Zenhaeusern, który na podium awansował z 10. pozycji zajmowanej na półmetku. W drugim przejeździe Hirscher miał dopiero siódmy czas, ale i tak w klasyfikacji łącznej uzyskał aż 1,22 przewagi nad Norwegiem. Najszybszy był niespodziewanie Słoweniec Stefan Hadali, który dzięki temu awansował z 28. miejsca na 13.

Polacy nie startowali.

wyniki:

1. Marcel Hirscher (Austria) 1.49,22 (52,26/56,96)
2. Henrik Kristoffersen (Norwegia) 1.50,44 (53,08/57,36)
3. Ramon Zenhaeusern (Szwajcaria) 1.50,83 (54,25/56,58)
4. Clement Noel (Francja) 1.51,14 (53,85/57,29)
5. Sebastian-Foss Solevaag (Norwegia) 1.51,35 (54,13/57,22)
6. Marc Rochat (Szwajcaria) 1.51,56 (54,62/56,94)

klasyfikacja generalna PŚ:

1. Marcel Hirscher (Austria) 1494 pkt
2. Henrik Kristoffersen (Norwegia) 1205
3. Aksel Lund Svindal (Norwegia) 716
4. Alexis Pinturault (Francja) 687
5. Kjetil Jansrud (Norwegia) 665
6. Beat Feuz (Szwajcaria) 636


klasyfikacja slalomu:

1. Marcel Hirscher (Austria) 874
2. Henrik Kristoffersen (Norwegia) 710
3. Andre Myhrer (Szwecja) 460