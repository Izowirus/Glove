Soczi, Rosja, 16.06.2018. Piłkarze reprezentacji Polski (od lewej): Dawid Kownacki, Karol Linetty, Jan Bednarek, Rafał Kurzawa i Piotr Zieliński, podczas spaceru ulicami Soczi, 16 bm., gdzie między innymi odwiedzili miejscowe delfinarium. Dziś nasi zawodnicy odpoczywają, jednak od jutra wznowią treningi do swego pierwszego meczu mistrzostw świata 2018 z Senegalem, który odbędzie się 19 bm. (js) PAP/Bartłomiej Zborowski Archiwum PAP © 2018 / Bartłomiej Zborowski
                                        

            Piłkarze reprezentacji Polski w poniedziałek przylecieli do Moskwy, gdzie we wtorek na stadionie Spartaka w Moskwie zagrają z Senegalem w swoim pierwszym meczu na mistrzostwach świata w Rosji.

      
            Biało-czerwoni opuścili hotel w Soczi tuż po godzinie 9.30 czasu polskiego. Na lotnisko odjechali w konwoju z policyjnymi radiowozami i cywilnym samochodem z funkcjonariuszami FSB. Wylot zaplanowany jest na 10.30 polskiego czasu. W Moskwie na płycie lotniska czekał na nich autokar. Z zespołem wyjechał Kamil Glik, który leczy uraz barku.

"Moskwo nadchodzimy" - napisał w mediach społecznościowych Grzegorz Krychowiak.

W Moskwie lub w drodze do niej są również żony i partnerki piłkarzy. W stolicy Rosji jest już partnerka Grzegorza Krychowiaka – Celia Jaunat. W drodze są z kolei m.in. Anna Lewandowska, Dominika Grosicka, Marta Glik i partnerka Arkadiusza Milika – Jessica Ziółek.

O godz. 18 rozpocznie się oficjalna konferencja prasowa, a pół godziny później trening na stadionie Spartaka.

Wtorkowy mecz z Senegalem rozpocznie się o godz. 17.00.