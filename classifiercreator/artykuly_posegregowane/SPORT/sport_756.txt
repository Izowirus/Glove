epa06801940 Polish referee Szymon Marciniak attends a referees training session ahead of the FIFA World Cup 2018 at the RZD Arena stadium in Moscow, Russia, 12 June 2018. The FIFA World Cup 2018 will take place in Russia from 14 June to 15 July 2018.  EPA/SERGEI ILNITSKY 
Dostawca: PAP/EPA. PAP/EPA © 2018 / SERGEI ILNITSKY
                                        

            Szymon Marciniak będzie sędzią pomocniczym ds. wideoweryfikacji podczas czwartkowego meczu Francji z Peru w grupie C piłkarskich mistrzostwa świata w Rosji - ogłosiła FIFA.
      
            37-letni Marciniak dotychczas prowadził na boisku mecz grupy D Argentyna – Islandia (1:1) w Moskwie 16 czerwca, a cztery dni później pracował – jako główny sędzia wideo (VAR) - przy spotkaniu Urugwaju z Arabią Saudyjską (1:0), rozgrywanym w Rostowie nad Donem.

Tym razem arbitra z Płocka wyznaczono do innej roli przy wideoweryfikacji. Będzie sędzią pomocniczym (tzw. support referee) przy ciekawie zapowiadającym się spotkaniu „Trójkolorowych” z Peruwiańczykami. Mecz grupy C odbędzie się w dalekim Jekaterynburgu (godz. 17. czasu polskiego), ale sędziowie wideo pracują w Moskwie.

Głównym arbitrem wideo (VAR) będzie Włoch Daniele Orsato, jego asystentem (AVAR) Katarczyk Abdulrahman Al Jassim, natomiast sędzią VAR ds. pozycji spalonych (tzw. offside VAR) mianowano innego Katarczyka – Taleba Al Marriego.

Na boisku w Jekaterynburgu jako główny czwartkowy mecz poprowadzi Mohammed Abdulla Mohamed ze Zjednoczonych Emiratów Arabskich.

Z Moskwy - Maciej Białek