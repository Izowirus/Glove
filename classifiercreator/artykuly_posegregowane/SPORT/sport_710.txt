Poznań, 17.12.2017. Sędzia główny Paweł Gil podczas meczu Ekstraklasy Lecha Poznań z Bruk-Bet Termaliką Nieciecza, 17 bm. (jk/doro) PAP/Jakub Kaczmarczyk PAP © 2018 / Jakub Kaczmarczyk
                                        

            Paweł Gil będzie jednym z asystentów wideo (AVAR) podczas niedzielnego spotkania grupy G piłkarskich mistrzostw świata w Rosji pomiędzy Anglią a Panamą. Na arbitra głównego meczu w Niżnym Nowogrodzie (godz. 14) już wcześniej wyznaczono Egipcjanina Gheada Grishę.
      
            Sędziowie do obsługi systemu VAR nie jeżdżą na mecze - ich centrum jest w Moskwie i stamtąd współpracują z arbitrami boiskowymi pracującymi na stadionach MŚ 2018.

Gil już po raz siódmy na tegorocznym mundialu w Rosji będzie pełnił funkcję AVAR. W centrum w Moskwie zasiadł także w sobotę podczas meczu grupy F pomiędzy Niemcami a Szwecją (2:1), którego arbitrem głównym był Szymon Marciniak.

Wcześniej Gil obsługiwał również mecze Egiptu z Urugwajem (0:1), Argentyny z Islandią (1:1, wówczas na boisku zawody prowadził Marciniak), Kostaryki z Serbią (0:1), Urugwaju z Arabią Saudyjską (1:0) oraz Nigerii z Islandią (2:0).