epa06531462 Calle Halfvarsson of Sweden in action during the Men's Cross Country 15 km Free race at the Alpensia Cross Country Centre during the PyeongChang 2018 Olympic Games, South Korea, 16 February 2018.  Archiwum PAP/EPA/FILIP SINGER
                                        

            Serwismeni odpowiedzialni za przygotowanie nart szwedzkich biegaczy przeprosili za błąd przy wyborze smarów, co przyczyniło się do słabszego niż oczekiwano występu sztafety 4x10 km w igrzyskach olimpijskich w Pjongczangu.
      
            Biegnący jako pierwszy Jens Burman ukończył zmianę jako szósty, a po występie - także techniką klasyczną - Daniela Rickardssona, który miał 11. rezultat na swoim odcinku, Szwedzi spadli na dziewiątą pozycję. Później Marcus Hellner i Calle Halfvarsson odrobili co prawda "łyżwą" nieco strat, ale ostatecznie sztafeta "Trzech Koron" - najlepsza na dwóch poprzednich igrzyskach - finiszowała piąta. Do złotych medalistów Norwegów straciła 2.05,6.

"Chcę przeprosić Jensa i Daniela, ponieważ nie zapewniliśmy im lepszych warunków do walki na trasie. Wykonaliśmy złą robotę jako serwismeni, a ja biorę za to odpowiedzialność" - powiedział szef zespołu Urban Nilsson.

Odpowiednie smarowanie nart ma znaczenie w biegu "klasykiem". Smary dobiera się w oparciu o panujące warunki atmosferyczne, m.in. temperaturę i konsystencję śniegu.

Złoty medal w sztafecie wywalczyli Norwegowie, a na podium stanęli też Olimpijczycy z Rosji i Francuzi.