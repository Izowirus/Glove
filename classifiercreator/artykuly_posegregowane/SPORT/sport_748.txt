epa06828370 Raphael Varane (C) of France in action during the FIFA World Cup 2018 group C preliminary round soccer match between France and Peru in Ekaterinburg, Russia, 21 June 2018.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/FRANCIS R. MALASIG   EDITORIAL USE ONLY 
Dostawca: PAP/EPA. PAP/EPA © 2018 / FRANCIS R. MALASIG
                                        

            Francja odniosła drugie zwycięstwo i jako trzeci zespół - po Rosji i Urugwaju - zapewniła sobie awans do 1/8 finału. Peru natomiast, po drugiej porażce, dołączyło do Egiptu, Arabii Saudyjskiej i Maroka, które przed ostatnią kolejką rundy grupowej nie mają już szans na pozostanie w turnieju.
      
            Trener Didier Deschamps tym razem znalazł miejsce w podstawowym składzie dla obu supernapastników - Antoine'a Griezmanna i Oliviera Giroud. O sukcesie jego zespołu przesądziła jednak bramka innej gwiazdy światowego futbolu, Kyliana Mbappe.

Mecz rozpoczął się od obustronnych ataków, ale z upływem czasu do głosu zaczęli dochodzić Francuzi. Pierwszą doskonałą sytuację w 14. minucie miał Raphael Varane, który minimalnie niecelnie uderzył głową po dośrodkowaniu z rzutu rożnego. Po chwili groźnie z linii pola karnego strzelał Griezmann.

"Trójkolorowi" nie zwalniali, ale to ich rywale byli bliżsi objęcia prowadzenia. W 31. minucie największa gwiazda peruwiańskiego zespołu Paulo Guerrero znalazł się sam na sam z Hugo Llorisem, jednak trafił prosto we francuskiego bramkarza. W czwartek Lloris po raz 100. zagrał w reprezentacji. Więcej występów od niego ma tylko sześciu graczy, w tym obecny selekcjoner - 103.

Wyraźnie podrażnieni takim obrotem sprawy podopieczni Deschampsa jeszcze bardziej podkręcili tempo. W pierwszoplanowej roli wystąpił Mbappe. Najpierw, w 33. minucie próbował zdobyć gola piętą, ale trafił nieczysto. Kilkadziesiąt sekund później strzelał Girroud, piłka odbiła się od obrońcy i trafiła pod nogi Mbappe, który posłał ją do pustej bramki. 19-letni napastnik Paris St. Germain został najmłodszym w historii francuskim strzelcem gola na mistrzostwach świata.

Po zmianie stron Peruwiańczycy, którzy nie mogli przegrać, aby się nadal liczyć w walce o awans, postawili wszystko na jedną kartę. Sygnał do ataku w 50. minucie dał Pedro Aquino, trafiając z dystansu w spojenie słupka z poprzeczką. Piłkarze z Ameryki Południowej przeprowadzali akcję za akcją, ale francuska defensywa była bezbłędna.

W końcówce Francuzi kontrolowali sytuację i chociaż nie dążyli za wszelką cenę do podwyższenia rezultatu, to byli tego bliscy po strzale wprowadzonego z ławki rezerwowych Ousmane Dembele. Peruwiańczycy opadli z sił i mimo walecznej postawy żegnają się z mundialem.

Bramki: 1:0 Kylian Mbappe (34).

Żółta kartka - Francja: Blaise Matuidi, Paul Pogba. Peru: Paolo Guerrero, Pedro Aquino.

Sędzia: Mohammed Mohammed (Zjednoczone Emiraty Arabskie). Widzów 32 789.

Francja: Hugo Lloris - Benjamin Pavard, Raphael Varane, Samuel Umtiti, Lucas Hernandez - Kylian Mbappe (75. Ousmane Dembele), Paul Pogba (89. Steven Nzonzi), Antoine Griezmann (80. Nabil Fekir), N'Golo Kante, Blaise Matuidi - Olivier Giroud.

Peru: Pedro Gallese - Luis Advincula, Christian Ramos, Alberto Rodriguez (46. Anderson Santamaria), Miguel Trauco - Andre Carrillo, Pedro Aquino, Christian Cueva (82. Raul Ruidiaz), Yoshimar Yotun (46. Jefferson Farfan), Edison Flores - Paolo Guerrero.