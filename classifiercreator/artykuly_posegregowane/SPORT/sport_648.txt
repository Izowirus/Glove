Łukasz Fabiański będzie bramkarzem piłkarskiej reprezentacji Polski w meczu z Japonią w grupie H mistrzostw świata w Rosji. Od pierwszej minuty zagrają także m.in. Kamil Glik, Artur Jędrzejczyk i Rafał Kurzawa.
      
            Skład ogłoszono na portalu "Łączy nas piłka".

W dwóch poprzednich meczach biało-czerwonych w rosyjskim turnieju - z Senegalem (1:2) i Kolumbią (0:3) - bramki bronił Wojciech Szczęsny. Tym razem selekcjoner Adam Nawałka postawił na Fabiańskiego.

Do podstawowego składu Polski wrócił po kontuzji barku środkowy obrońca Kamil Glik, który rozegrał tylko niecały kwadrans w końcówce spotkania z Kolumbią.



Pierwszy raz w Rosji zaprezentują się Jędrzejczyk i Kurzawa. W pierwszym składzie zabraknie z kolei Łukasza Piszczka, Michała Pazdana, Macieja Rybusa i Dawida Kownackiego. Wszyscy grali od pierwszej minuty z Kolumbią.

Skład Polski na mecz z Japonią: 22-Łukasz Fabiański - 18-Bartosz Bereszyński, 15-Kamil Glik, 5-Jan Bednarek, 3-Artur Jędrzejczyk – 21-Rafał Kurzawa, 6-Jacek Góralski, 10-Grzegorz Krychowiak, 19-Piotr Zieliński, 11-Kamil Grosicki – 9-Robert Lewandowski.