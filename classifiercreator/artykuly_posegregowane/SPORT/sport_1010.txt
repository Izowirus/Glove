epa06512290 Elia Viviani of the Quick-Step Floors team warms up prior to the start of the final stage of the Dubai Tour 2018 cycling race over 132km at the Meraas stage in Dubai, United Arab Emirates, 10 February 2018.  EPA/ANDREA MASCOLO 
Dostawca: PAP/EPA. Archiwum PAP/EPA © 2018 / ANDREA MASCOLO
                                        

            Włoch Elia Viviani (Quick-Step Floors) wygrał drugi etap 101. edycji kolarskiego wyścigu Giro d'Italia, 167 km z Hajfy do Tel Awiwu. Drugi był jego rodak - pochodzący z Polski Jakub Mareczko (Wilier Triestina), a trzeci - Irlandczyk Sam Bennett (Bora-Hansgrohe).
      
            Liderem klasyfikacji generalnej został Australijczyk Rohan Dennis (BMC). Prowadzący po pierwszym etapie Holender Tom Dumoulin (Sunweb), ubiegłoroczny triumfator, ma do niego sekundę straty.

Viviani okazał się najlepszy w sprincie przed metą. Początkowo Włoch był przyblokowany przez grupę innych kolarzy, ale gdy do przodu zdecydowanie ruszył urodzony w Jarosławiu Mareczko, Viviani przecisnął się za nim. Kilka sekund później Mareczko stracił impet, a jego rodak bez problemu wykończył sprint i niezagrożony minął linię mety.

"Usiadłem na kole Bennettowi. Inni się zawahali, ale wiedziałem, że w końcu ktoś musi coś zrobić i byłem na to gotowy. Kiedy ruszył Mareczko, trzymałem się jego i zacząłem swój sprint. Najważniejsze okazało się odczytanie zamiarów innych" - powiedział Viviani, cytowany w serwisie "Cycling News".

Dennis uzyskał bonifikatę za udany sprint na jednym z odcinków trasy.

"Muszę podziękować mojemu zespołowi. Nie chciałem się dziś ścigać w sprincie, bo wiedziałem, że to wymaga wielkiej pracy od reszty chłopaków. Ale oni powiedzieli: +Spokojnie, jesteśmy z tobą+" - relacjonował na mecie Australijczyk.

W wyścigu, po raz pierwszy od 2001 roku, nie startują polscy kolarze.

W niedzielę kolarze będą mieli do pokonania 229 km z Beer Szewy do Ejlatu. Na tym skończy się izraelska część trasy. W poniedziałek jest dzień przerwy w imprezie, a od wtorku zaczyna się rywalizacja na Sycylii.

Wyniki drugiego etapu, Hajfa - Tel Awiw (167 km):

Elia Viviani (Włochy/Quick-Step Floors) 3:51.20
Jakub Mareczko (Włochy/Wilier Triestina)
Sam Bennett (Irlandia/Bora-Hansgrohe)
Niccolo Bonifazio (Włochy/Bahrain-Merida)
Sacha Modolo (Włochy/Education First)
Clement Venturini (Francja/AG2R La Mondiale)
Ryan Gibbons (RPA/Dimension Data)
Manuel Belletti (Włochy/Androni Giocattoli-Sidermec)
Baptiste Planckaert (Belgia/Katiusza-Alpecin)
Jean-Pierre Drucker (Luksemburg/BMC) wszyscy ten sam czas
Klasyfikacja generalna:

Rohan Dennis (Australia/BMC) 4:03.21
Tom Dumoulin (Holandia/Sunweb) strata 1 s
Victor Campenaerts (Belgia/Lotto Soudal) 3
Jose Goncalves (Portugalia/Katiusza-Alpecin) 13
Alex Dowsett (W. Brytania/Katiusza-Alpecin)          17
Pello Bilbao (Hiszpania/Astana) 19
Simon Yates (W. Brytania/Mitchelton-Scott) 21
Maximilian Schachmann (Niemcy/Quick-Step Floors) 22
Tony Martin (Niemcy/Katiusza-Alpecin)                  28
Domenico Pozzovivo (Włochy/Bahrain-Merida) ten sam czas