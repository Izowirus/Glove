Rekordzista pod względem liczby występów i strzelonych bramek w piłkarskiej reprezentacji Irlandii Robbie Keane oficjalnie zakończył karierę.
      
            38-letni były już zawodnik w przeszłości grał m.in. w Tottenhamie Hotspur, Interze Mediolan, Liverpoolu oraz Celticu Glasgow.

"Dziś, po 23 latach, oficjalnie rezygnuję z dalszej kariery" - zaznaczył Keane.

W reprezentacji Irlandii zaprezentował się 146 razy i zdobył 68 bramek. Pod jednym, jak i drugim względem jest rekordzistą.

Latem ogłosił rozbrat z drużyną narodową, a pod koniec listopada ogłosił całkowite rozstanie z profesjonalnym futbolem.

W latach 2011–16 bronił barw Los Angeles Galaxy. Następnie przez pewien czas pozostawał bez pracodawcy, a później - w latach 2017-18 związał się z klubem Atletico de Kolkata, w którym pełnił zarówno rolę piłkarza, jak i trenera.

Teraz ma być asystentem szkoleniowca reprezentacji Irlandii.