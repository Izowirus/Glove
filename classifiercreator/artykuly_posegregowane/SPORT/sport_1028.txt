epa06633191 Spain's starting eleven poses for photographs before an international friendly soccer match between Argentina and Spain at Wanda Metropolitano stadium in Madrid, Spain, 27 March 2018.  EPA/MARISCAL 
Dostawca: PAP/EPA. Archiwum PAP/EPA © 2018 / MARISCAL
                                        

            Hiszpania jest głównym faworytem piłkarskich mistrzostw świata w Rosji - prognozuje CIES Football Observatory na swojej stronie internetowej, analizując występy poszczególnych zawodników i drużyn. Polska w tym rankingu zajmuje 15. miejsce.
      
            Według tej analizy Hiszpanie, mistrzowie świata z 2010 roku, wyprzedzają Brazylię i Francję. Dopiero czwartą lokatę zajmują broniący tytułu Niemcy, a na kolejnych pozycjach zostały sklasyfikowane: Anglia, Belgia, Argentyna, Chorwacja i mistrz Europy Portugalia. Pierwszą dziesiątkę zamyka Szwajcaria.

Z rywali grupowych biało-czerwonych wyżej jest sklasyfikowana Kolumbia (12. miejsce), a niżej - Senegal (18.) i Japonia (21). Gospodarz mundialu, Rosja, plasuje się tuż przed Polską, a za Urugwajem.

CIES (Centre International d'Etude du Sport) to fundacja z siedzibą w szwajcarskim Neuchatel, utworzona przez FIFA. W swoim rankingu posłużyła się specjalnym wskaźnikiem "siły drużyn", biorąc pod uwagę takie czynniki jak średnie rezultaty od 1 lipca 2017 roku, uzyskane w meczach ligowych przez każdego z 23 piłkarzy najczęściej występujących w poszczególnych reprezentacjach w eliminacjach MŚ 2018, a także poziom sportowy drużyn klubowych, w jakich oni występują.