Czeska tenisistka Petra Kvitova po raz siódmy w ciągu ostatnich ośmiu lat została zwyciężczynią plebiscytu w kategorii fair play. Wyboru dokonywały inne zawodniczki z organizacji WTA, a kryteriami było zachowanie na kortach i szacunek dla rywalek.
      
            "Ta nagroda bardzo wiele dla mnie znaczy, szczególnie dlatego, że przyznawana jest przez moje koleżanki. Każdego roku jestem z niej bardzo dumna. Zawsze staram się zwracać do moich rywalek z dużym szacunkiem i to jest główna rada, jaką chciałabym przekazać młodszym pokoleniom" - powiedziała po czeska tenisistka po odebraniu wyróżnienia.

Kvitova to dwukrotna triumfatorka Wimbledonu (2011 i 2014) w grze pojedynczej. W najnowszym rankingu WTA zajmuje siódme miejsce.