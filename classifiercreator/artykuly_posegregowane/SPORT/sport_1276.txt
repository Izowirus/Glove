epa06556352 Alina Zagitova of the Olympic Athletes from Russia performs during the Women Single Free Skating of the Figure Skating competition at the Gangneung Ice Arena during the PyeongChang 2018 Olympic Games, South Korea, 23 February 2018.  EPA/TATYANA ZENKOVICH 
Dostawca: PAP/EPA. PAP/EPA © 2018 / TATYANA ZENKOVICH
                                        

            Alina Zagitowa, która w maju skończy zaledwie 16 lat, zwyciężyła w olimpijskiej rywalizacji solistek w łyżwiarstwie figurowym, zdobywając pierwszy złoty medal dla Olimpijczyków z Rosji w Pjongczangu. Polki nie startowały.
      
            Dorobek medalowy startujących pod flagą olimpijską Rosjan poprawiła także Jewgienia Miedwiediewa, która zajęła drugie miejsce. Brąz zdobyła Kanadyjka Kaetlyn Osmond.

"Nie mogę uwierzyć, że jestem mistrzynią" - cieszyła się młoda mieszkanka Moskwy.

Zagitowa w środę w programie krótkim uzyskała 82,92 pkt, ustanawiając rekord świata. W piątek w dowolnym otrzymała 156,65 i była druga w gronie 24 startujących zawodniczek. Wyprzedziła ją tylko Miedwiediewa, ale tylko dzięki wyższym ocenom poszczególnych elementów, bo notę miały identyczną.

Łącznie za oba programy Zagitowa otrzymała 239,57, a Miedwiediewa - 238,26. Osmond miała już znacznie większą stratę - 231,02.

To drugi złoty medal dla Rosji w rywalizacji solistek w historii igrzysk. Pierwszy zdobyła przed czterema laty w Soczi Adelina Sotnikowa.

"Sborna" wywalczyła w Pjongczangu dotychczas jeden złoty, pięć srebrnych i osiem brązowych medali. Jeden został Olimpijczykom z Rosji odebrany po dopingowej wpadce curlera Aleksandra Kruszelnickiego.

Miedwiediewa dominowała na międzynarodowej arenie przez ostatnie dwa lata. W tym czasie zdobyła m.in. dwa tytuły mistrzyni świata. Jednak pod koniec ubiegłego roku doznała kontuzji stopy i wówczas na pierwszy plan wysunęła się jej o trzy lata młodsza rodaczka. W styczniu, już po powrocie Miedwiediewej do rywalizacji, Zagitowa pokonała ją w mistrzostwach Europy w Moskwie, gdzie wywalczyła złoty medal. To była pierwsza porażka starszej z Rosjanek w prestiżowych zawodach od 2015 roku.

Obie łyżwiarki, które zdobyły też w Korei srebro w rywalizacji drużyn (wygrała ją Kanada w składzie z Osmond), trenują razem pod okiem tych samych trenerów. Zagitowa nie ukrywa, że starsza koleżanka zawsze była dla niej inspiracją.

W Pjongczangu nie powiodło się Amerykankom. Bradie Tennell, Mirai Nagasu i Karen Chen zajęły miejsca 9-11. Od drugiej wojny światowej nie zdarzyło się, aby w czołowej szóstce nie było ani jednej reprezentantki tego kraju.