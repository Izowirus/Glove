epa06621095 Ole Einar Bjoerndalen of Norway in action during the men's 10km Sprint race of the IBU Biathlon World Cup finals in Tyumen, Russia, 22 March 2018.  EPA/SERGEI ILNITSKY 
Dostawca: PAP/EPA. Archiwum PAP/EPA © 2018 / SERGEI ILNITSKY
                                        

            Utytułowani biathloniści Norweg Ole Einar Bjoerndalen i Białorusinka Daria Domraczewa, którzy ogłosili zakończenie karier, zaprezentują się kibicom po raz ostatni. W grudniu na stadionie Schalke 04 Gelsenkirchen małżeństwo wystartuje w imprezie World Team Challenge.
      
            To coroczne zawody rozgrywane na piłkarskim stadionie, gdzie ścigają się pary mieszane. W piątek organizator ogłosił, że na Arena auf Schalke przyjadą zarówno 44-letni Bjoerndalen, jak i 32-letnia Domraczewa.

Norweg jest najbardziej utytułowanym biathlonistą w historii. Jest 20-krotnym mistrzem świata, wygrał 95 razy zawody Pucharu Świata (w tym raz w biegach narciarskich) i ma w dorobku osiem złotych medali olimpijskich. Także w World Team Challenge jest rekordzistą - zwyciężał tam czterokrotnie w latach 2003-2006, za każdym razem z inną partnerką.

Domraczewa ma z kolei cztery złote medale igrzysk i dwa wywalczone na mistrzostwach świata.

Zawody w Gelsenkirchen zaplanowano na 29 grudnia.