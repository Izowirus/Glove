epa06940358 Sofia Ennaoui of Poland wins her race in the women's 1500m heats at the Athletics 2018 European Championships, Berlin, Germany, 10 August 2018.  EPA/SRDJAN SUKI 
Dostawca: PAP/EPA. PAP/EPA © 2018 / SRDJAN SUKI
                                        

            Sofia Ennaoui (MKL Szczecin) wynikiem 4.03,08 uzyskanym w biegu na 1500 m zdobyła w Berlinie srebrny medal lekkoatletycznych mistrzostw Europy. Zwyciężyła Brytyjka Laura Muir - 4.02,32. Broniąca tytułu Angelika Cichocka (SKLA Sopot) zajęła 12. miejsce.
      
            Urodzona 30 sierpnia 1995 roku Ennaoui jest córką Polki i Marokańczyka. W wieku dwóch lat przyjechała do Polski, wychowała się w Lipianach, a obecnie mieszka, studiuje i trenuje w Szczecinie. W igrzyskach olimpijskich 2016 roku w Rio de Janeiro na tym samym dystansie uplasowała się na dziesiątej pozycji (4.14,72).

To dopiero drugi medal w historii startów Polek w biegu na 1500 m w mistrzostwach Europy w lekkoatletyce. W 2016 roku złoto w Amsterdamie zdobyła Cichocka.

Biało-czerwona ekipa ma obecnie w dorobku dziesięć medali, które wywalczyli:

złote
Wojciech Nowicki (KS Podlasie Białystok) w rzucie młotem
Michał Haratyk (KS Sprint Bielsko-Biała) w pchnięciu kulą
Paulina Guba (AZS UMCS Lublin) w pchnięciu kulą
Adam Kszczot (RKS Łódź) w biegu na 800 m
Justyna Święty-Ersetic (AZS AWF Katowice) w biegu na 400 m
sztafeta kobiet 4x400 m w składzie:
Małgorzata Hołub-Kowalik, Iga Baumgart-Witan, Patrycja Wyciszkiewicz, Justyna Święty-Ersetic

srebrne
Paweł Fajdek (KS Agros Zamość) w rzucie młotem
Konrad Bukowiecki (AZS UWM Olsztyn) w pchnięciu kulą
Marcin Lewandowski (CWZS Zawisza Bydgoszcz SL) w biegu na 1500 m
Sofia Ennaoui (MKL Szczecin) w biegu na 1500 m