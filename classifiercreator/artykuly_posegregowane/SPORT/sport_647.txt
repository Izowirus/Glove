Players of Japan react after the FIFA World Cup 2018 group H preliminary round soccer match between Japan and Poland in Volgograd, Russia, 28 June 2018.


                                        

            Z grupy H mistrzostw świata w Rosji do 1/8 finału awansowały Kolumbia i Japonia. Trzeci Senegal miał tyle samo punktów i taki sam bilans bramek co zespół z Azji, ale jego piłkarze zostali ukarani większą liczbą żółtych kartek. Czwarte miejsce zajęła Polska.
      
            Przed ostatnią kolejką spotkań Japonia prowadziła w tabeli mając cztery punkty i bilans goli 4-3. Dokładnie takim samym dorobkiem legitymował się Senegal. Ich bezpośredni mecz zakończył się remisem 2:2, ale Azjaci mieli na koncie dwie żółte kartki, a "Lwy Terangi" pięć.

Obu tym drużynom remisy w ostatniej kolejce dawały awans. Polska na grę w 1/8 finału nie miała już szans, a Kolumbia potrzebowała zwycięstwa i cel osiągnęła pokonując Senegal 1:0. Biało-czerwoni natomiast 1:0 wygrali z Japonią.

W czwartek żółte kartki zobaczył jeden Senegalczyk i jeden Japończyk, co spowodowało, że w klasyfikacji fair play zmiany nie zaszły i drugie miejsce zajęła Japonia.