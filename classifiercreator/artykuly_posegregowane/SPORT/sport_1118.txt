epa05361694 Spain's Sergio Ramos (C) argues with Polish referee Szymon Marciniak (L) during the UEFA EURO 2016 group D preliminary round match between Spain and the Czech Republic at Stade Municipal de Toulouse in Toulouse, France, 13 June 2016. At right Spain's Cesc Fabregas.

(RESTRICTIONS APPLY: For editorial news reporting purposes only. Not used for commercial or marketing purposes without prior written approval of UEFA. Images must appear as still images and must not emulate match action video footage. Photographs published in online publications (whether via the Internet or otherwise) shall have an interval of at least 20 seconds between the posting.)  EPA/RUNGROJ YONGRIT   EDITORIAL USE ONLY 
Dostawca: PAP/EPA. PAP/EPA © 2018 / RUNGROJ YONGRIT
                                        

            Szymon Marciniak znalazł się wśród 36 arbitrów wyznaczonych do prowadzenia meczów piłkarskich mistrzostw świata w Rosji - potwierdziła w czwartek FIFA. Na liście 63 sędziów asystentów są natomiast Tomasz Listkiewicz i Paweł Sokolnicki.
      
            Wstępną listę, zawierającą nazwiska 36 głównych sędziów, FIFA przedstawiła już w listopadzie. Teraz potwierdzono te osoby. Na mundialu w Rosji większa niż wcześniej liczba arbitrów będzie potrzebna z uwagi na wprowadzenie w turnieju systemu VAR, umożliwiającego sędziom wgląd do powtórek przy kontrowersyjnych sytuacjach na boisku.

Marciniak, 37-letni arbiter z Płocka, w 2016 roku prowadził trzy spotkania mistrzostw Europy, a w dwóch kolejnych był sędzią technicznym. Regularnie jest rozjemcą w meczach Ligi Mistrzów czy eliminacji mistrzostw świata bądź Europy.

Jak poinformowała Międzynarodowa Federacja Piłkarska, w drugiej połowie kwietnia sędziowie wezmą udział w seminarium w centrum technicznym Włoskiego Związku Piłki Nożnej w Coverciano. Uczestnicy zostaną podzieleni na dwie grupy, które będą również obejmować kandydatów na sędziego wideo (VAR).

Po tym seminarium Komisja Sędziowska FIFA ogłosi nazwiska sędziów wybranych do pełnienia funkcji VAR podczas mistrzostw świata. Jak dodano, w procesie selekcji uwzględni się doświadczenie w tym zakresie kandydatów w krajowych ligach, meczach FIFA i seminariach FIFA od początku projektu VAR w 2016 roku.

Ostatnim polski arbitrem w mistrzostwach świata był w 1998 roku we Francji Ryszard Wójcik, który sędziował wówczas jedno spotkanie.

Mundial w Rosji rozpocznie się 14 czerwca, gdy na Łużnikach w Moskwie gospodarz zmierzy się z Arabią Saudyjską.

Rywalami Polaków w grupie H będą kolejno: Senegal (19 czerwca w Moskwie), Kolumbia (24 czerwca w Kazaniu) i Japonia (28 czerwca w Wołgogradzie).

Lista arbitrów FIFA na MŚ w Rosji:

Europa: Felix Brych (Niemcy), Cuneyt Cakir (Turcja), Siergiej Karasiew (Rosja), Bjoern Kuipers (Holandia), Szymon Marciniak (Polska), Antonio Mateu Lahoz (Hiszpania), Milorad Mazic (Serbia), Gianluca Rocchi (Włochy), Damir Skomina (Słowenia), Clement Turpin (Francja);

Azja: Fahad Al Mirdasi (Arabia Saudyjska), Alireza Faghani (Iran), Rawszan Irmatow (Uzbekistan), Mohammed Mohamed (Zjednoczone Emiraty Arabskie), Ryuji Sato (Japonia), Nawaf Shukralla (Bahrajn);

Afryka: Mehdi Abid Charef (Algieria), Malang Diedhiou (Senegal), Bakary Gassama (Gambia), Ghead Grisha (Egipt), Janny Sikazwe (Zambia), Bamlak Tessema (Etiopia);

Oceania: Mattew Conger (Nowa Zelandia), Norbert Hauata (Tahiti);

strefa CONCACAF: Joel Aguilar (Salwador), Mark Geiger (USA), Jair Marrufo (USA), Ricardo Montero (Kostaryka), John Piiti (Panama), Cesar Ramos (Meksyk);

Ameryka Płd: Julio Bascunan (Chile), Enrique Caceres (Paragwaj), Andres Cunha (Urugwaj), Nestor Pitana (Argentyna), Sandro Ricci (Brazylia), Wilmar Roldan (Kolumbia).