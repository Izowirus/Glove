Moskwa, Rosja, 19.06.2018. Trener reprezentacji Senegalu Aliou Cisse podczas meczu z Polską w grupie H piłkarskich mistrzostw świata w Moskwie, 19 bm. (bz/doro) PAP/Bartłomiej Zborowski
(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup).  EDITORIAL USE ONLY PAP © 2018 / Bartłomiej Zborowski
                                        

            Trener piłkarzy Senegalu Aliou Cisse ocenił, że kluczem do zwycięstwa nad Polską 2:1 w meczu grupy H mistrzostw świata w Rosji było wykorzystanie błędów biało-czerwonych. "Rywale byli częściej przy piłce, ale gdy się mylili, spychaliśmy ich do defensywy" - powiedział.
      
            Biało-czerwoni przegrali na stadionie Spartaka w Moskwie 1:2. Pierwszego gola stracili w 37. minucie po niefortunnej interwencji Thiago Cionka, który skierował piłkę do swojej bramki. Na 2:0 podwyższył Mbaye Niang w 60. po nieporozumieniu Wojciecha Szczęsnego i Jana Bednarka. W końcówce honorowe trafienie uzyskał Grzegorz Krychowiak.

"Mieliśmy trochę szczęścia przy pierwszej bramce, ale dało nam to siłę i pewność siebie, dzięki czemu grało nam się łatwiej. Wygraliśmy dzięki dyscyplinie. Graliśmy agresywniej, dobrze współpracowały ze sobą wszystkie formacje. To rywale byli częściej przy piłce, ale za każdym razem, gdy popełniali błąd, byliśmy w stanie zepchnąć ich do defensywy. Wytrąciliśmy ich z rytmu, taki był nasz plan" - analizował Cisse na konferencji prasowej.

Były kapitan drużyny narodowej, który uczestniczył w mundialu w 2002 roku, nie ukrywa zadowolenia z takiego rozstrzygnięcia.

"Kontrolowaliśmy grę taktycznie i na poziomie emocjonalnym. Zwycięstwo jest najważniejsze. Rozpoczęliśmy turniej w najlepszy możliwy sposób, ale nie popadamy w euforię. Czeka nas kolejny trudny mecz - z Japonią" - powiedział.

Cisse przyznał, że biało-czerwoni nie zaskoczyli jego podopiecznych, ale to i tak mocni rywale.

"To był trudny mecz, ale przygotowaliśmy się odpowiednio. Dobrze poznaliśmy zespół rywali i znaleźliśmy odpowiedni system. Polska jest moim zdaniem jedną z najlepszych drużyn w Europie" - uważa.

Pozostałe cztery zespoły z Afryki przegrały swoje pierwsze spotkania rosyjskiego mundialu.

"Senegal reprezentuje dzisiaj też całą Afrykę. Jestem przekonany, że cały kontynent dzisiaj nas wspierał. Myślę, że inne zespoły afrykańskie nadal stać na dobry wynik w drugim meczu, który przecież może okazać się kluczowy" - ocenił Cisse.

W pierwszym wtorkowym spotkaniu grupy H Kolumbia niespodziewanie przegrała z Japonią 1:2. W niedzielę Senegal zmierzy się z "Niebieskimi Samurajami", a biało-czerwoni zagrają z zespołem z Ameryki Południowej.