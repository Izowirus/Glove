epa07006999 Serena Williams of the US gestures towards chair umpire Carlos Ramos (R) as she plays Naomi Osaka of Japan during the women's final on the thirteenth day of the US Open Tennis Championships the USTA National Tennis Center in Flushing Meadows, New York, USA, 08 September 2018. The US Open runs from 27 August through 09 September.  EPA/JASON SZENES *** Local Caption *** 53000073 
Dostawca: PAP/EPA. PAP/EPA © 2018 / JASON SZENES
                                        

            Amerykański Związek Tenisowy (USTA) ukarał grzywną w wysokości 17 tysięcy dolarów Serenę Williams za jej naganne zachowanie w trakcie finałowego meczu US Open, w którym rozstawiona z numerem 17 Amerykanka uległa 2:6, 4:6 turniejowej "20" Japonce Naomi Osace.
      
            USTA na 10 000 dolarów wycenił słowne utarczki Williams z prowadzącym spotkanie Portugalczykiem Carlosem Ramosem i próby jego obrażania, 4 000 dodał za niezgodne z przepisami korzystanie ze wskazówek trenera, a 3 000 za zniszczenie rakiety.

Niespełna 21-letnia Osaka jest pierwszą w historii reprezentantką Japonii, która wywalczyła wielkoszlemowy tytuł w singlu.

Finałowe spotkanie w nocy z soboty na niedzielę zaczęło się sensacyjnie, gdy Williams szybko przegrywała już 1:5. Chwilę wcześniej, po drugiej stracie podania, ze złości rzuciła rakietą o kort i ją połamała.

W drugiej partii Williams kłóciła się z Ramosem. Sędzia dał jej pierwsze ostrzeżenie w drugim gemie, bo uznał, że Amerykanka nieprzepisowo skorzystała ze wskazówek trenera podczas meczu. To ją bardzo wzburzyło i jeszcze bardziej rozzłościło. Chwilę później, podczas zmiany stron, ponownie zaatakowała arbitra. "Nie oszukuję, nigdy w życiu nie oszukiwałam. Jesteś mi winny przeprosiny" - stwierdziła 37-letnia tenisistka.

To nie był koniec jej sporu z sędzią. Po kilku minutach dodała: "Nigdy więcej nie będziesz sędziował moich meczów. Jesteś kłamcą" - oceniła pracę sędziego 37-letnia tenisistka. "Na deser" nazwała Ramosa złodziejem, gdy ten udzielił jej drugiego ostrzeżenia skutkującego stratą punktu.