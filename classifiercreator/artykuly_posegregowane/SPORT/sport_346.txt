Polska nie poprawiła dorobku medalowego w konkurencjach jedynek na dystansie 5 km podczas mistrzostw świata w kajakarstwie, które w niedzielę zakończyły się w portugalskim Montemor. Łączny dorobek biało-czerwonych to trzy srebrne i trzy brązowe medale.
      
            Dwukrotnie na podium stanęli kanadyjkarze: Michał Łubniewski (Stomil Poznań), Arsen Śliwiński (KU AZS PO Opole), którzy zdobyli w srebro w C2 200 m oraz brąz w C2 500 m (konkurencje nieolimpijskie). Srebro w C2 zdobyły kanadyjkarki Dorota Borowska (NOSiR Nowy Dwór Mazowiecki) i Sylwia Szczerbińska (Cresovia Białystok) w C2 200 m, a Borowska w jedynce na tym samym dystansie (k. olimpijska) sięgnęła po brąz.

Dwa medale dorzuciły kajakarki - Justyna Iskrzycka, Paulina Paszek (obie AZS AWF Katowice) wywalczyły wicemistrzostwo w K2 1000 m (k. nieolimpijska), a brąz zdobyła czwórka K4 500 m (k. olimpijska) w składzie: Karolina Naja, Anna Puławska (obie AZS AWF Gorzów), Katarzyna Kołodziejczyk (KTW Kalisz) i Helena Wiśniewska (Zawisza Bydgoszcz).

W rywalizacji jedynek na dystansie 5000 m najlepiej zaprezentował się kanadyjkarz Mateusz Kamiński (OKSW Olsztyn), który podobnie jak w dwójce na 1000 m z Vincentem Słomińskim, finiszował na czwartej pozycji.

Wyniki finałów na 5000 m:

K1 mężczyzn

1. Fernando Pimenta (Portugalia) 21.42,196
2. Rene Poulsen (Dania) 21.43,723
3. Elvind Vold (Norwegia) 21.44,849
...
Bartosz Stabno (Polska) został zdyskwalifikowany

C1 mężczyzn

1. Sebstian Brendel (Niemcy) 23.40,857
2. Fernando Enrique (Kuba) 23.46,646
3. Kirył Szamszurin (Rosja) 24.09,504
...
4. Mateusz Kamiński (Polska) 24.25,916

K1 kobiet

1. Lizzie Broughton (Wielka Brytania) 24.01,737
2. Marina Litwinczuk (Białoruś) 24.12,014
3. Jennifer Egan (Irlandia) 25.15,075
...
14. Eedyta Dzieniszewska-Kierkla (Polska) 25.11,957

C1 kobiet

1. Laurence Vincent Lapointe (Kanada) 27.43,020
2. Annika Loske (Niemcy) 27.52,541
3. Maria Milliard (Chile) 27.59,547
Sylwia Szczerbińska (Polska) nie ukończyła wyścigu