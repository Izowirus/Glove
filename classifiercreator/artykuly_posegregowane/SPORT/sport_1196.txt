epa04320775 Dutch Formula One driver Giedo van der Garde from team Sauber steers his car during the first free practice session at the Hockenheimring race track in Hockenheim, Germany, 18 July 2014. The Formula One Grand Prix of Germany will take place on 20 July 2014 at the Hockenheimring.  EPA/DAVID EBENER 
Dostawca: PAP/EPA. Archiwum PAP/EPA © 2015 / DAVID EBENER
                                        

            24-letnia Kolumbijka Tatiana Calderon będzie w 2018 roku kierowcą testowym zespołu Sauber rywalizującego w wyścigach Formuły 1. Ostatnio była tzw. kierowcą rozwojowym. Przygodę ze sportem samochodowym rozpoczynała w wieku dziewięciu lat.
      
            W historii Formuły 1 tylko kilka kobiet podpisało kontrakty z zawodowymi stajniami. Kolumbijka nie jest na razie brana pod uwagę jako kierowca podczas sesji treningowej w którymś z wyścigów.

Pierwszą zawodniczką w cyklu była Włoszka Maria Terese de Filippis, która zmarła w styczniu 2016 roku. W latach 1958-59 wystartowała dwukrotnie w kwalifikacjach do Grand Prix Monako oraz w wyścigu F1 w Spa. W 1958 r. pochodząca z Neapolu zawodniczka zajęła na belgijskim torze 10. miejsce, prowadząc Maserati 250F.

W jej ślady w F1 poszły w latach 70. XX wieku rodaczki Lella Lombardi i Giovanna Amati oraz Brytyjka Divina Galica (jej dziadek był Polakiem) i Desire Wilson z RPA. W obecnym stuleciu zaś Hiszpanka Maria de Villota Comba, która zmarła w październiku 2013 r., ponad rok po tym jak uległa wypadkowi podczas testów bolidu F1 na lotnisku pod Cambridge oraz Brytyjka Susie Wolff. Ta ostatnia w 2014 roku wzięła udział w sesji treningowej przed GP Wielkiej Brytanii.

W 2015 roku Hiszpanka Carmen Jordan podpisała umowę z Lotusem jako kierowca rozwojowy.