epa06122045 Referee Pawel Gil from Poland reacts during the UEFA Champions League third qualifying round, second leg match between BSC Young Boys and Dynamo Kiev, in Bern, Switzerland, 02 August 2017.  Archiwum PAP/EPA/ALESSANDRO DELLA VALLE 
                                        

            Paweł Gil po raz piąty na tegorocznym mundialu w Rosji będzie pełnił funkcję AVAR, czyli asystenta sędziego wideo. W piątek arbitra z Lublina czeka praca przy meczu piłkarzy Nigerii z Islandią w Wołgogradzie.
      
            Sędziowie do obsługi systemu VAR nie jeżdżą na mecze – ich centrum jest w Moskwie i stąd współpracują z arbitrami boiskowymi pracującymi na stadionach MŚ 2018 (dlatego FIFA nie musi spieszyć się z ogłaszaniem obsady wideo).

Dotychczas Gil pełnił funkcję asystenta sędziego wideo przy meczach Egiptu z Urugwajem (0:1), Argentyny z Islandią (1:1), Kostaryki z Serbią (0:1) oraz Urugwaju z Arabią Saudyjską (1:0).

W meczu Nigeria - Islandia polski sędzia będzie pracował w kabinie wideo z trzema Włochami. Głównym sędzią ds. wideoweryfikacji (VAR) będzie Massimiliano Irrati. Sędzią VAR ds. pozycji spalonych (tzw. offside VAR) - Elenito Di Liberatore, a sędzią pomocniczym – Gianluca Rocchi.

Jako główny arbiter na boisku w Wołgogradzie pracować będzie Nowozelandczyk Matthew Conger. Początek spotkania o godz. 17 polskiego czasu.

Już wcześniej informowano, że sobotni mecz Niemcy – Szwecja poprowadzi na boisku w Soczi Szymon Marciniak. Bardzo możliwe, że wówczas sędzią AVAR również będzie Gil, który pomagał Marciniakowi przy meczu Argentyny z Islandią.

Z Moskwy Maciej Białek