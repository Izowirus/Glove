Toruń, 19.02.2017. Justyna Święty po biegu na 400 m podczas lekkoatletycznych halowych mistrzostw Polski w Toruniu, 19 bm. (gj) PAP/Tytus Żmijewski Archiwum PAP © 2018 / Tytus Żmijewski
                                        

            Justyna Święty-Ersetic (AZS AWF Katowice) ustanowiła podczas mityngu Copernicus Cup w Toruniu halowy rekord Polski w biegu na 400 m - 51,78.
      
            Polka zajęła drugie miejsce. Zwyciężyła z najlepszym wynikiem w tym roku na świecie Szwajcarka Lea Sprunger - 51,28.

Poprzedni rekord kraju w tej konkurencji wynosił równe 52 sekundy i należał od 2007 roku do Grażyny Prokopek, która ustanowiła go w Birmingham.

"Jestem niezwykle szczęśliwa. Celowałam w ten rekord od dawna. Dzisiaj się udało i spełniły się moje marzenia. Wspaniale, że udało się to zrobić przed polską publicznością" - powiedziała Święty-Ersetic.

Mityng Copernicus Cup zaliczany jest do prestiżowego cyklu World Indoor Tour - halowego odpowiednika Diamentowej Ligi. Wcześniej Konrad Bukowiecki ustanowił w Toruniu rezultatem 22,00 absolutny rekord kraju w pchnięciu kulą.