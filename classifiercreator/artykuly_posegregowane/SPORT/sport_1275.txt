epa06556748 Team Switzerland celebrates winning the Men's Bronze Medal Game between Switzerland and Canada at the Gangneung Centre, in Gangneung, during the PyeongChang Winter Olympic Games 2018, South Korea, 23 February 2018.  PAP/EPA/JAVIER ETXEZARRETA 
                                        

            Męska reprezentacja Szwajcarii w curlingu pokonała Kanadę 7:5 w meczu o brązowy medal igrzysk w Pjongczangu. Po raz drugi w historii zawodnicy spod znaku Klonowego Liścia - mistrzowie olimpijscy z Soczi, Vancouver i Turynu - nie stanęli na podium tej imprezy.
      
            Szwajcarzy to brązowi medaliści igrzysk z Vancouver i Salt Lake City oraz triumfatorzy rywalizacji w Nagano.

Po raz pierwszy mężczyźni zmierzyli się w curlingowym turnieju olimpijskim w 1924 roku, po czym na wiele lat dyscyplina ta wypadła z programu. Wróciła do niego dopiero w 1998 roku. Pierwsza edycja była aż do teraz jedyną, w której Kanadyjczyków nie było nie tylko w czołowej "trójce", ale i w finale. W decydującym pojedynku triumfowali trzykrotnie.

Także kobieca reprezentacja tego kraju nie będzie dobrze wspominać zmagań w Pjongczangu. Niespodziewanie mistrzynie olimpijskie z Soczi i Nagano nie zakwalifikowały się do półfinału. Po raz pierwszy w historii nie będzie ich na podium igrzysk (żeńskie zespoły rywalizują w igrzyskach od 1998 roku).

Na pocieszenie kanadyjskim kibicom pozostaje triumf w rywalizacji drużyn mieszanych w Korei Południowej. Po raz pierwszy konkurencja ta znalazła się w programie olimpijskich zmagań.

Finał męskiego turnieju, w którym zmierzą się Szwedzi i Amerykanie, zaplanowano na sobotę.