Team Sky rider Geraint Thomas of Britain celebrates on the podium wearing the overall leader yellow jersey following the 12th stage of the 105th edition of the Tour de France cycling race over 175,5km between Bourg-Saint-Maurice Les Arcs and Alpe d'Huez, France, 19 July 2018.  EPA/YOAN VALAT 
Dostawca: PAP/EPA. PAP/EPA © 2018 / YOAN VALAT
                                        

            Brytyjczyk Geraint Thomas (Sky) wygrał 12. etap kolarskiego Tour de France z metą w Alpe d'Huez i umocnił się na prowadzeniu w klasyfikacji generalnej. To drugi sukces Walijczyka w tegorocznej Wielkiej Pętli, w środę został liderem po zwycięstwie w La Rosere.
      
            Walkę o zwycięstwo stoczyła czwórka kolarzy, którzy przetrwali niezwykle ciężką wspinaczkę do alpejskiej stacji narciarskiej. Aktywnie jechał na ostatnich metrach ubiegłoroczny triumfator Christopher Froome (Sky), ale ostatecznie minął linię mety czwarty, za Thomasem, Holendrem Tomem Dumoulinem (Sunweb) i Francuzem Romainem Bardetem (AG2R), który dwukrotnie, choć bez powodzenia, próbował atakować.

Bohaterem etapu był Holender Steven Kruijswijk (LottoNL-Jumbo), który zaatakował ponad 70 kilometrów przed metą i został doścignięty dopiero na trzy przed kreską. Holenderski kolarz jako pierwszy samotnie wjechał na przełęcz Col de la Croix Fer. Jego przewaga zaczęła gwałtownie topnieć kiedy rozpoczął się blisko 14-kilometrowy podjazd do mety.

Aktywny na trasie był Rafał Majka (Bora-Hansgrohe), jadący w ucieczce niemal od startu etapu. Ponad 20-osobowa grupa, która w miarę upływu kilometrów topniała, miała w pierwszej części etapu sporą przewagę nad peletonem z faworytami. Majka z dwójką innych kolarzy próbował jeszcze ścigać samotnego Kruijswijka. Ta akcja nie powiodła się jednak i grupka, w której był Polak, została doścignięta i zdystansowana przez peletonik z głównymi pretendentami do czołowych miejsc w klasyfikacji generalnej.

Majce kolejny raz nie udało się utrzymać tempa czołówki na ostatnim z podjazdów i w efekcie przyjechał na metę ze stratą 15 minut. Blisko pół godziny po Thomasie dotarł do mety Michał Kwiatkowski (Sky), który wcześniej mocno pracował dla liderów swej ekipy.

Po 12 etapach Thomas ma przewagą 1.39 na kolegą z drużyny Froome'em i 1.50 nad Dumoulinem. Czwarty jest Włoch Vincenzo Nibali (Bahrain-Merida), który podczas finałowego podjazdu został przewrócony przez niesfornego kibica i pomimo ambitnej pogoni stracił kilkanaście sekund do zwycięzcy.

Do etapu nie wystartował poturbowany podczas niedzielnego etapu do Roubaix Kolumbijczyk Rigoberto Uran (Education First), a na trasie wycofali się m.in. specjalizujący się w sprinterskich końcówkach Kolumbijczyk Fernando Gaviria (Quick-Step Floors), Niemiec Andre Greipel (Lotto Suodal) i Holender Dylan Groenewegen (LottoNL-Jumbo). Gaviria i Groenewegen odnieśli w tegorocznym wyścigu po dwa zwycięstwa etapowe.

Piątkowy, 13. etap prowadzi z Bourg d'Oisans do Valence i ma 169,5 km. Trasa jest stosunkowo płaska, znalazły się na niej tylko dwie premie górskie niskiej kategorii. Mogą one być okazją do poprawienia dorobku punktowego dla lidera klasyfikacji "górali" Francuza Juliana Alaphilippe'a (Quick-Step Floors). W klasyfikacji punktowej prowadzi zdecydowanie mistrz świata Słowak Peter Sagan (Bora-hansgrohe), który po wycofaniu się wielu czołowych sprinterów będzie głównym kandydatem do zwycięstw na bardziej płaskich etapach.

Wyniki 12. etapu (Bourg-Saint-Maurice Les Arcs - Alpe d'Huez, 175,5 km):

1. Geraint Thomas (W. Brytania/Sky) 5:18.37
2. Tom Dumoulin (Holandia/Sunweb) strata 2 s
3. Romain Bardet (Francja/AG2R) 3
4. Chris Froome (W. Brytania/Sky) ten sam czas
5. Mikel Landa (Hiszpania/Movistar) 7
6. Primoz Roglic (Słowenia/LottoNL-Jumbo) 13
7. Vincenzo Nibali (Włochy/Bahrain-Merida) ten sam czas
8. Jakob Fuglsang (Dania/Astana) 42
9. Nairo Quintana (Kolumbia/Movistar) 47
10. Steven Kruijswijk (Holandia/LottoNL-Jumbo) 53
...
27. Rafał Majka (Polska/Bora-hansgrohe) 15.09
62. Tomasz Marczyński(Polska/Lotto Soudal) 27.11
72. Michał Kwiatkowski (Polska/Sky) 28.54
113. Paweł Poljański (Polska/Bora-hansgrohe) 31.37
119. Maciej Bodnar (Polska/Bora-hansgrohe) 31.45

klasyfikacja generalna:

1. Geraint Thomas (W. Brytania/Sky) 49:24.43
2. Chris Froome (W. Brytania/Sky) 1.39
3. Tom Dumoulin (Holandia/Sunweb) 1.50
4. Vincenzo Nibali (Włochy/Bahrain-Merida) 2.37
5. Primoz Roglic (Słowenia/LottoNL-Jumbo) 2.46
6. Romain Bardet (Francja/AG2R) 3.07
7. Mikel Landa (Hiszpania/Movistar) 3.13
8. Steven Kruijswijk (Holandia/LottoNL-Jumbo) 3.43
9. Nairo Quintana (Kolumbia/Movistar) 4.13
10. Daniel Martin (Irlandia/UAE Team Emirates) 5.11
...
21. Rafał Majka (Polska/Bora-hansgrohe) 28.38
59. Michał Kwiatkowski (Polska/Sky) 1:18.59
101. Paweł Poljański (Polska/Bora-hansgrohe) 1:43.25
110. Tomasz Marczyński (Polska/Lotto Soudal) 1:47.54
140. Maciej Bodnar (Polska/Bora-hansgrohe) 2:09.09