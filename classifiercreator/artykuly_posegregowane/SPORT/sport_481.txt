Warszawa, 06.06.2017. Andrzej Bargiel podczas konferencji prasowej dotyczącej jego wyprawy w Karakorum, na drugi pod względem wysokości szczyt Ziemi K2 (8611 m). Konferencja odbyła się 6 bm w Warszawie. (bz/nlat) PAP/Bartłomiej Zborowski PAP © 2018 / Bartłomiej Zborowski
                                        

            Polski alpinista Andrzej Bargiel osiągnął w niedzielę rano czasu polskiego wierzchołek K2 i przygotowuje się do zjazdu na nartach z drugiego co do wysokości szczytu na ziemi. "Szczyt K2 zdobyty! Czas na zjazd" - napisał na Twitterze.
      
            Wspinaczkę na położoną w Karakorum górę K2 (8611 m) Andrzej Bargiel i Janusz Gołąb oraz czterech pakistańskich tragarzy wysokościowych rozpoczęło w czwartek. Dla 30-letniego Bargiela głównym celem jest wejście i zjazd na nartach.

To druga próba zakopiańczyka, ubiegłoroczna zakończyła się niepowodzeniem. "Wtedy zdecydowanie zawiodła pogoda. Chociaż mogłem wejść na szczyt, to zjazd ze względu na bezpieczeństwo był wykluczony" - wyjaśnił pochodzący z Łętowni koło Limanowej Bargiel.