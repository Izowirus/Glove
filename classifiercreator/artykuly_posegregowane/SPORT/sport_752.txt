epa06827161 Yussuf Poulsen of Denmark (L) and Mile Jedinak of Australia in action during the FIFA World Cup 2018 group C preliminary round soccer match between Denmark and Australia in Samara, Russia, 21 June 2018.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/TATYANA ZENKOVICH   EDITORIAL USE ONLY 
Dostawca: PAP/EPA. PAP/EPA © 2018 / TATYANA ZENKOVICH
                                        

            Kapitan Australii Mile Jedinak oraz największa gwiazda Danii Christian Eriksen wystąpili w głównych rolach w meczu tych drużyn w grupie C mistrzostw świata w Rosji, zakończonym remisem 1:1.
      
            Taki wynik oznacza, że obie ekipy zachowają szansę na awans do 1/8 finału niezależnie od rozstrzygnięcia późniejszego spotkania Francji z Peru.

Eriksen wpisał się na listę strzelców już w siódmej minucie, gdy po odegraniu Nicolaia Jorgensena ładnie złożył się do strzału z kilkunastu metrów, nie pozwalając bramkarzowi Mathew Ryanowi na skuteczną interwencję.

Był to 13. gol pomocnika Tottenhamu Hotspur w ostatnich 15 meczach w barwach narodowych. Na listę strzelców wpisał się też m.in. w eliminacjach z Polską w Kopenhadze (4:0). W tym czasie miał też pięć asyst.

Z prowadzenia Duńczycy cieszyli się przez pół godziny. W 37. minucie ręką w swoim polu karnym zagrał Yussuf Poulsen, a hiszpański sędzia Antonio Mateu Lahoz dopiero później przerwał grę, usłyszawszy podpowiedź sędziego wideo. Arbiter sam obejrzał tę sytuację na powtórce, po czym przyznał Australijczykom rzut karny, a Poulsenowi pokazał żółtą kartkę - wydaje się, że ukarał go zbyt surowo, bo zagranie ręką było przypadkowe. 24-letni napastnik RB Lipsk nie będzie mógł zagrać we wtorek z Francją.

Chwilę później z 11 metrów nie pomylił się Jedinak - to jego drugi gol w tym mundialu a trzeci w historii występów w MŚ. Wszystkie uzyskał z karnych. Z kolei duński bramkarz Kasper Schmeichel był niepokonany w drużynie narodowej przez 571 minut.

Dania jest tymczasowo liderem grupy C z czterema punktami. Drugie miejsce zajmują "Trójkolorowi" - trzy, natomiast Australia zgromadziła jeden. Stawkę zamyka Peru z zerowym dorobkiem.

Bramki: 1:0 Christian Eriksen (7), 1:1 Mile Jedinak (38-karny).

Żółta kartka - Dania: Yussuf Poulsen, Pione Sisto.

Sędzia: Antonio Mateu Lahoz (Hiszpania). Widzów 40 727.

Dania: Kasper Schmeichel - Jens Stryger Larsen, Simon Kjaer, Andreas Christensen, Henrik Dalsgaard - Pione Sisto, Thomas Delaney, Christian Eriksen, Lasse Schoene, Yussuf Poulsen (59. Martin Braithwaite) - Nicolai Jorgensen (68. Andreas Cornelius).

Australia: Mathew Ryan - Joshua Risdon, Trent Sainsbury, Mark Milligan, Aziz Behich - Mile Jedinak, Tom Rogic (82. Jackson Irvine), Aaron Mooy - Matthew Leckie, Andrew Nabbout (75. Tomi Juric), Robbie Kruse (68. Daniel Arzani).