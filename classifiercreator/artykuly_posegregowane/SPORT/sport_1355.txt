epa06535061 Gold medallist Sarah Hoefflin of Switzerland (C) with Silver medallist Mathilde Gremaud of Switzerland (L) and Bronze medalist Isabel Atkin of Great Britain (R) during the venue ceremony for the Women's Freestyle Skiing Ski Slopestyle competition at the Bokwang Phoenix Park during the PyeongChang 2018 Olympic Games, South Korea, 17 February 2018.  PAP/EPA/FAZRY ISMAIL 
                                        

            Szwajcarka Sarah Hoefflin wywalczyła złoty medal igrzysk w Pjongczangu w konkurencji slopestyle w narciarstwie dowolnym. Wyprzedziła rodaczkę Mathilde Gremaud i Brytyjkę Isabel Atkin. Polki nie startowały.
      
            27-letnia Hoefflin uzyskała 91,20 pkt, a ledwie 18-letnia Mathilde Gremaud - 88,00. Trzecie miejsce zajęła brązowa medalistka ubiegłorocznych mistrzostw świata 19-letnia Atkin - 84,60.

W decydujących, 12-osobowych zmaganiach zabrakło mistrzyni globu w slopestyle'u Francuzki Tess Ledeux. 16-letnia zawodniczka miała upadek w drugiej rundzie eliminacji, a nota uzyskana w pierwszej nie wystarczyła, by mogła awansować do finału (15. lokata).

Najlepsza w kwalifikacjach była wicemistrzyni świata Szwedka Emma Dahlstroem, ale w finale spisała się znacznie słabiej i ostatecznie zajęła 11. miejsce.

Cztery lata temu na olimpiadzie w Soczi w slopestyle'u zwyciężyła kanadyjka Dara Howell, przed Amerykanką Devin Logan i inną kanadyjską narciarką Kim Lamarre. W Pjongczangu Logan uplasowała się dopiero na dziesiątej pozycji, zaś Howell i Lamarre zostały sklasyfikowane na 21. i 22. miejscu (na 23 startujące).

W sobotnim finale tylko w dziewięciu z 36 przejazdów zawodniczki otrzymały powyżej 70 punktów, co jest zazwyczaj punktem odniesienia dla stosunkowo czystej próby.

Wyniki konkurencji slopestyle w narciarstwie dowolnym kobiet:
1. Sarah Hoefflin (Szwajcaria) 91,20 pkt2. Mathilde Gremaud (Szwajcaria) 88,003. Isabel Atkin (W. Brytania) 84,604. Maggie Voisin (USA) 81,205. Johanne Killi (Norwegia) 76,806. Yuki Tsubota (Kanada) 74,407. Katie Summerhayes (W. Brytania) 71,408. Jennie-Lee Burmansson (Szwecja) 65,009. Tiril Sjaastad Christiansen (Norwegia) 60,4010. Devin Logan (USA) 56,80