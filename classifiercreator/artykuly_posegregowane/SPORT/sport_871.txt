Polscy siatkarze pokonali Bułgarów 3:1 (25:21, 24:26, 25:18, 25:19) w na koniec swojego występu w turnieju Ligi Narodów w Osace. Prowadzący w tabeli biało-czerwoni, którzy po dziewięciu kolejkach mają na koncie osiem zwycięstw, w Japonii wygrali wszystkie trzy mecze.
      
            W piątek podopieczni trenera Vitala Heynena odnieśli zwycięstwo nad wicemistrzami olimpijskimi z Rio de Janeiro Włochami 3:2, a dzień później bez straty seta pokonali ekipę gospodarzy.

Jedyny dotychczas przegrany przez Polaków mecz w LN miał miejsce tydzień temu - ulegli wówczas w Łodzi Niemcom 1:3.

Biało-czerwoni dzięki niedzielnemu zwycięstwu za trzy punkty zapewnili sobie pozostanie na pierwszym miejscu w tabeli przynajmniej do piątku, czyli do rozpoczęcia kolejnej serii pojedynków LN.

Dwa wcześniejsze turnieje podopieczni Heynena rozgrywali w kraju. Występem w Osace rozpoczęli tournee po trzech kontynentach w najbliższych tygodniach - 15-17 czerwca występować będą w Chicago, a od 22 do 24 czerwca w Melbourne.