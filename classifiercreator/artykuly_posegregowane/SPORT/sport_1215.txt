epa06379699 Referee Sascha Stegemann (L) looks at a replay of the video assistant referee (VAR) system during the German Bundesliga soccer match between Borussia Moenchengladbach and FC Schalke 04 at Borussia-Park in Moenchengladbach, Germany, 09 December 2017.  EPA/SASCHA STEINBACH EMBARGO CONDITIONS - ATTENTION: Due to the accreditation guidelines, the DFL only permits the publication and utilisation of up to 15 pictures per match on the internet and in online media during the match. 
Dostawca: PAP/EPA. Archiwum PAP/EPA © 2018 / SASCHA STEINBACH
                                        

            Obradujący w sobotę w Zurychu panel Międzynarodowej Federacji Piłkarskiej (FIFA) zatwierdził wprowadzenie do przepisów piłki nożnej zapisu o dostępie sędziów do powtórek podczas meczów (VAR).
      
            Wcześniej w sobotę zapis dotyczący VAR zaaprobowała Międzynarodowa Rada Piłkarska (IFAB), sprawująca pieczę nad regułami futbolu.

W opinii FIFA VAR - po wprowadzeniu do międzynarodowych przepisów, znacznie ułatwi pracę podczas rozpoczynających się 14 czerwca w Rosji piłkarskich mistrzostw świata.

Mecze z udziałem tzw. VAR, czyli dodatkowego sędziego, mającego wgląd do wideo, odbywają się już od kilku lat. Początkowo testowano technologię tylko w spotkaniach towarzyskich, obecnie regularnie korzysta się z niej m.in. w rozgrywkach ekstraklasy Polski, Włoch czy Niemiec.

W turnieju międzynarodowym VAR zadebiutował w ubiegłym roku w Pucharze Konfederacji, który uznawany jest za "próbę generalną" przed mundialem. Opinie o tym rozwiązaniu są podzielone - niektórzy uważają, że VAR jest niezbędny w dzisiejszym futbolu, inni - że konsultacje trwają zbyt długo, spowalniają tempo gry i nie dają stuprocentowej gwarancji, a mecz staje się farsą.

"Decyzję musimy podjąć w oparciu o fakty, a nie emocje i odczucia" - powiedział prezydent Międzynarodowej Federacji Piłki Nożnej (FIFA) Gianni Infantino. Podkreślił, że dzięki VAR odsetek poprawnych decyzji sędziów wzrósł do 93-99 proc.

Decyzja IFAB i FIFA otwiera drogę do użycia VAR podczas mistrzostw świata w Rosji (14 czerwca - 15 lipca). Ostateczna decyzja w tej sprawie zapadnie na spotkaniu Rady FIFA 15-16 marca w Bogocie.

VAR stosuje się tylko w konkretnych sytuacjach: przy wątpliwościach dotyczących bramek, rzutów karnych, czerwonych kartek i identyfikacji zawodników.