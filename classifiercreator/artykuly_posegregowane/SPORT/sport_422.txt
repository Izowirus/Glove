Kraków, 04.08.2018. Niemiec Pascal Ackermann (2L) z ekipy Bora-Hansgrohe wygrał 4 bm. pierwszy etap 75. Tour de Pologne, ze startem i metą w Krakowie, długości 134 km. Po finiszu z peletonu wyprzedził Kolumbijczyka Alvaro Jose Hodega (L) z Quick-Step. (gj)  Archiwum PAP/Jacek Bednarczyk
                                        

            Niemiec Pascal Ackermann pojedzie w żółtej koszulce lidera Tour de Pologne na drugim etapie, z Tarnowskich Gór do Katowic. Kolarz grupy Bora-Hansgrohe, najszybszy w Krakowie, będzie miał szansę powalczyć o drugie etapowe zwycięstwo.
      
            Licząca 156 km płaska trasa jest wymarzona dla sprinterów. Po drodze do zdobycia będą sekundy bonifikaty na trzech lotnych premiach - w Piekarach Śląskich (65 km), Bytomiu (74 km) i Siemianowicach Śląskich (88 km) - oraz punkty do klasyfikacji górskiej na rundach w Katowicach (115 i 137 km).

Finisz na prowadzącej lekko w dół alei Wojciecha Korfantego przy katowickim Spodku jest bardzo szybki. W 2014 roku Belg Jonas van Genechten pobił tam rekord prędkości w Tour de Pologne - 80,8 km/h.

Do mety kolarze powinni dojechać około godz. 19.10.