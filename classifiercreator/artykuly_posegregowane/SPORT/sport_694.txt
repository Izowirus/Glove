epa06837579 Goalkeeper Wojciech Szczesny of Poland concedes the 0-3 by Juan Cuadrado of Colombia during the FIFA World Cup 2018 group H preliminary round soccer match between Poland and Colombia in Kazan, Russia, 24 June 2018. (RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup). EPA/SERGEY DOLZHENKO EDITORIAL USE ONLY EDITORIAL USE ONLY Dostawca: PAP/EPA. Archiwum PAP/EPA © 2018 / SERGEY DOLZHENKO
                                        

            Wojciech Szczęsny przyznał, że niedzielna porażka z Kolumbią 0:3 na mistrzostwach świata w Rosji bardzo mu doskwiera, ale rywal był poza zasięgiem biało-czerwonych. „Wygrał zespół o klasę lepszy” – ocenił bramkarz piłkarskiej reprezentacji Polski.
      
            To druga przegrana biało-czerwonych na tym mundialu. Oznacza ona, że podopieczni Adama Nawałki nie mają już szans na awans z grupy H i czwartkowy mecz z Japonią w Wołgogradzie będzie dla nich bez stawki.

„Nikt z nas nie spodziewał się, że te mistrzostwa tak się dla nas potoczą. Lecieliśmy do Rosji z nadziejami, że uda się coś osiągnąć. Szok i poczucie niedosytu mieliśmy jednak już po pierwszym spotkaniu z Senegalem. Wówczas zdawaliśmy sobie sprawę, że powinniśmy zagrać lepiej. Na pewno było nas stać na więcej” – powiedział Szczęsny.

Bramki dla Kolumbii strzelili Yerry Mina (40-głową), Radamel Falcao (70) i Juan Cuadrado (75).

„Porażka bardzo boli, ale o mecz z Kolumbią ciężko mieć pretensje, ponieważ wygrał zespół o klasę lepszy. Nie brakowało agresji i charakteru z naszej strony. Dopóki w pierwszej połowie był chaos, to staraliśmy się walczyć, ale Kolumbijczycy byli od nas lepsi piłkarsko i wykorzystali swoje szanse. Wynik oddaje to, co działo się na boisku” – przyznał Szczęsny.

„Zagraliśmy tak jak potrafiliśmy. Kiedy gramy z zespołem na tym poziomie, to trzeba liczyć na łut szczęścia. Rywal nie dał nam takiej okazji. W grze pozycyjnej i z kontrataku widać było różnicę jakości” – dodał bramkarz Juventusu Turyn.

W porównaniu do meczu z Senegalem (1:2) selekcjoner Nawałka dokonał czterech zmian w składzie. Zmodyfikował również ustawienie na to z trzema środkowymi obrońcami.

„Zmianę taktyki jestem w stanie zrozumieć, bo w meczu z Senegalem lepiej wyglądaliśmy z trzema środkowymi obrońcami. Jednak ktokolwiek z nas nie zagrałby przeciwko Kolumbii, to mecz wyglądałby podobnie. Po prostu trzeba zaakceptować, że przeciwnik jest lepszy” – podsumował Szczęsny.

W środę reprezentacja Polski wyleci z Soczi do Wołgogradu, gdzie dzień później zagra z Japonią w swoim ostatnim meczu mistrzostw świata w Rosji.

Marcin Cholewiński