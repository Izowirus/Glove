Nicolas Tagliafico of Argentina (L) and Kylian Mbappe of France (C) in action during the FIFA World Cup 2018 round of 16 soccer match between France and Argentina in Kazan, Russia, 30 June 2018.


                                        

            Francuz Kylian Mbappe, który wywalczył rzut karny i zdobył dwa gole dla drużyny narodowej w sobotnim meczu 1/8 finału mistrzostw świata w Rosji z Argentyną (4:3), został najszybszym piłkarzem świata. Podczas jednego ze sprintów osiągnął prędkość 38 km/h.
      
            To więcej niż średnia szybkość Usaina Bolta w biegu, w którym pobił rekord globu na 100 metrów - 37,58 km/h. Maksymalna prędkość Jamajczyka w tym występie w 2009 roku wyniosła 44,72 km/h.

W akcji meczu w Kazaniu, w której Mbappe wywalczył w sobotę rzut karny, Francuz przebiegł ok. 60 metrów, uciekając wszystkim obrońcom "Albicelestes". Zarejestrowano prędkość 38 km/h, co jest pobiciem rekordu Holendra Arjena Robbena - 37 km/h. Minimalnie wolniejszy był Walijczyk Gareth Bale - 36,9 km/h.

"Trójkolorowi" zmierzą się w ćwierćfinale rosyjskiego mundialu z Urugwajem. Spotkanie odbędzie się w piątek 6 lipca w Niżnym Nowogrodzie.

Czołówka rankingu najszybszych piłkarzy w historii:

1. Kylian Mbappe (Francja) 38,00 km/h
2. Arjen Robben (Holandia) 37,00
3. Gareth Bale (Walia) 36,90
4. Cristiano Ronaldo (Portugalia) 36,20
5. Orlando Berrío (Kolumbia) 36,00
6. Leroy Sane (Niemcy) 35,48
7. Patrick Van Aanholt (Holandia) 35,42
8. Shane Long (Irlandia) 35,31
9. Antonio Valencia (Ekwador) 35,20
10. Antonio Ruediger (Niemcy) 35,19