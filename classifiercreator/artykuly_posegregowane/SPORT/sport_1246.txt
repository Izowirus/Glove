Warszawa, 22.02.2018. Medale Kamila Stocha podczas powitania skoczków na lotnisku Okęcie w Warszawie, 22 bm. Polscy skoczkowie narciarscy, którzy na igrzyskach olimpijskich w Pjongczangu zdobyli dwa medale, zostali uroczyście powitani na lotnisku. (gj) Archiwum fot. PAP/Bartłomiej Zborowski
                                        

            Reprezentacja Polski z dorobkiem dwóch krążków - złotego i brązowego - zajęła 20. miejsce w tabeli medalowej igrzysk w Pjongczangu. Na czele klasyfikacji znalazła się Norwegia - sportowcy z tego kraju 39 razy stanęli na podium, w tym 14 na najwyższym stopniu.
      
            Oba krążki dla biało-czerwonych zdobyli skoczkowie narciarscy. Kamil Stoch triumfował w indywidualnym konkursie na dużym obiekcie oraz był trzeci w zawodach drużynowych wraz z Maciejem Kotem, Stefanem Hulą i Dawidem Kubackim.

Cztery lata temu w Soczi Polska uplasowała się na 11. pozycji w tej klasyfikacji, mając na koncie sześć medali (4-1-1).

Norwegowie - poza wspomnianymi 14 złotymi krążkami - wywalczyli w Korei Południowej także tyle samo srebrnych i 11 brązowych.

Druga lokata należy do Niemiec, którzy 31 razy byli na podium (14-10-7), a trzecia do Kanady, której reprezentanci 29 razy znaleźli się w czołowej "trójce" (11-8-10).

Końcowa tabela medalowa (102 finały):

złote srebrne brązowe razem
1. Norwegia 14 14 11 39*
2. Niemcy 14 10 7 31
3. Kanada 11 8 10 29
4. USA 9 8 6 23
5. Holandia 8 6 6 20
6. Szwecja 7 6 1 14
7. Korea Płd. 5 8 4 17
8. Szwajcaria 5 6 4 15
9. Francja 5 4 6 15
10. Austria 5 3 6 14
11. Japonia 4 5 4 13
12. Włochy 3 2 5 10
13. Olimpijczycy z Rosji 2 6 9 17*
14. Czechy 2 2 3 7
15. Białoruś 2 1 0 3
16. Chiny 1 6 2 9
17. Słowacja 1 2 0 3
18. Finlandia 1 1 4 6
19. Wielka Brytania 1 0 4 5
20. Polska 1 0 1 2
21. Ukraina 1 0 0 1
Węgry 1 0 0 1
23. Australia 0 2 1 3
24. Słowenia 0 1 1 2
25. Belgia 0 1 0 1
26. Nowa Zelandia 0 0 2 2
Hiszpania 0 0 2 2
28. Kazachstan 0 0 1 1
Łotwa 0 0 1 1
Liechtenstein 0 0 1 1

* w tabeli doliczono brązowy medal dla Norwegów, który mają otrzymać za trzecie miejsce w turnieju par mieszanych w curlingu, i odjęto go zdyskwalifikowanym za doping Olimpijczykom z Rosji.