Piłkarze Chelsea Londyn pokonali na Wembley Southampton 2:0 i awansowali do finału Pucharu Anglii. Zagrają w nim z Manchesterem United, który już w sobotę wygrał z Tottenhamem Hotspur 2:1. W barwach Southamptonu do 78. minuty grał Jan Bednarek.
      
            Gole dla ustępującego mistrza Anglii zdobyli Oliver Giroud w 46. minucie i Alvaro Morata w 82.

Chelsea do tej pory Puchar Anglii zdobywała siedmiokrotnie. "Czerwone Diabły" natomiast będą miały okazję na triumf w najstarszych rozgrywkach świata po raz 13. w historii, co byłoby wyrównaniem rekordu Arsenalu Londyn.

Finał, również na Wembley, odbędzie się 19 maja.