Rozstawieni z numerem drugim Łukasz Kubot i Brazylijczyk Marcelo Melo pokonali 6:1, 6:4 Austriaka Olivera Maracha i Chorwata Mate Pavica (1.) w finale debla tenisowego turnieju ATP World Tour 500 w Pekinie.
      
            W półfinale polsko-brazylijska para wygrała 6:4, 1:6, 10-6 z Kolumbijczykami Juanem Sebastianem Cabalem i Robertem Farahem.

To był czwarty tegoroczny finał Kubota i Melo. Wcześniej triumfowali w Sydney i Halle oraz przegrali mecz o tytuł w wielkoszlemowym US Open.

W 2017 roku Kubot i Melo zwyciężyli w finale Wimbledonu, gdzie po pasjonującym pojedynku pokonali Maracha i Pavica, którzy aktualnie tworzą najlepszą parę sezonu.

Wynik finału gry podwójnej:

Łukasz Kubot, Marcelo Melo (Polska, Brazylia, 2) - Oliver Marach, Mate Pavic (Austria, Chorwacja, 1) 6:1, 6:4.