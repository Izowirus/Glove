Wołgograd, Rosja, 27.06.2018. Piłkarze Robert Lewandowski podczas treningu na stadionie w Wołgogradzie, 27 bm. Reprezentacja Polski przygotowuje się do jutrzejszego meczu grupy H mistrzostw świata z Japonią. (bz/doro)

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup). EDITORIAL USE ONLY Archiwum fot. PAP/Bartłomiej Zborowski
                                        

            Cristiano Ronaldo, Lionel Messi, Luka Modric i Mohamed Salah znaleźli się na liście nominowanych do nagrody FIFA The Best dla najlepszego piłkarza minionego sezonu. W zestawieniu nie ma Polaków. Nagroda przyznana zostanie na gali w Londynie 24 września.
      
            Wśród nominowanych, obok "stałych bywalców" Messiego i Ronaldo, znalazło się trzech Francuzów, mistrzów świata z Rosji: Antoine Griezmann (Atletico Madryt), Kylian Mbappe (Paris Saint-Germain) oraz Raphael Varane (Real Madryt).

Mbappe został wybrany najlepszym młodym zawodnikiem turnieju w Rosji. Z kolei Chorwat Modric, wicemistrz świata, otrzymał wyróżnienie dla najlepszego piłkarza mundialu.

Za niespodziankę można uznać brak na liście Brazylijczyka Neymara. Jeden z czołowych strzelców francuskiej ekstraklasy w ubiegłym sezonie, najdroższy gracz na świecie (222 mln euro za transfer z Barcelony do PSG w 2017 roku) na MŚ w Rosji wyróżnił się jednak bardziej spektakularnymi upadkami niż umiejętnościami piłkarskimi.

W zestawieniu nie zmieścił się też Robert Lewandowski. Mimo mniej udanej końcówki sezonu w Bayernie Monachium Polak został królem strzelców niemieckiej ekstraklasy.

FIFA ogłosiła także we wtorek listę nominowanych do nagrody dla najlepszej piłkarki roku, najlepszego trenera drużyny męskiej oraz najlepszego trenera drużyny kobiecej.

Wraz z publikacją najlepszych "10" rozpoczęło się głosowanie, na którego wyniki wpływ będą mieli również kibice - na oddanie głosu mają czas do 10 sierpnia. Na początku września FIFA poinformuje, kto znalazł się w pierwszej trójce każdej z kategorii, a także w plebiscycie na najładniejszą bramkę (nagroda Puskasa) i najlepszego bramkarza. Zwycięzcy zostaną ogłoszeni w Londynie 24 września.

Lista piłkarzy nominowanych do nagrody FIFA The Best:

Cristiano Ronaldo (Portugalia/Real Madryt, ob. Juventus Turyn), Kevin De Bruyne (Belgia/Manchester City), Antoine Griezmann (Francja/Atletico Madryt), Eden Hazard (Belgia/Chelsea Londyn), Harry Kane (Anglia/Tottenham Hotspur), Kylian Mbappe (Francja/Paris Saint-Germain), Lionel Messi (Argentyna/Barcelona), Luka Modric (Chorwacja/Real Madryt), Mohamed Salah (Egipt/Liverpool), Raphael Varane (Francja/Real Madryt).