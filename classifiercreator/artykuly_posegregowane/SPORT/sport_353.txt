epa06172265 Stefano Travaglia of Italy hits a return to Fabio Fognini of Italy on the third day of the US Open Tennis Championships at the USTA National Tennis Center in Flushing Meadows, New York, USA, 30 August 2017. The US Open runs through September 10.  EPA/ANDREW GOMBERT *** Local Caption *** 53000073 
Dostawca: PAP/EPA. PAP/EPA © 2018 / ANDREW GOMBERT
                                        

            Włoch Stefano Travaglia będzie rywalem Huberta Hurkacza w pierwszej rundzie rozpoczynającego się w poniedziałek turnieju US Open. Obaj tenisiści w głównej drabince nowojorskiego turnieju wielkoszlemowego znaleźli się dzięki przejściu kwalifikacji.
      
            Debiutujący w US Open Hurkacz może mówić o dużym szczęściu przy losowaniu przeciwnika. Wrocławianin jest 109. w rankingu ATP, a Travaglia 141. Nigdy wcześniej nie grali ze sobą.

21-letni Polak w tym roku zaczął grać w eliminacjach imprez wielkoszlemowych. W Australian Open startował bez powodzenia, ale we French Open przedarł się do głównej drabinki i zatrzymał się na drugiej fazie zmagań. W Wimbledonie dostał się do zasadniczej części turnieju jako tzw. szczęśliwy przegrany - nie sprostał wówczas rywalowi w meczu otwarcia.

Starszy o sześć lat Włoch ma za sobą trzy występy w głównej drabince Wielkiego Szlema. W latach 2017-18 odpadł w pierwszej rundzie Wimbledonu. Swój najlepszy wynik w zawodach tej rangi - drugą rundę - zaliczył w poprzednim sezonie właśnie w Nowym Jorku.

Zwycięzca z tej pary na kolejnym etapie rywalizacji na obiektach Flushing Meadows zmierzy się prawdopodobnie z rozstawionym z "siódemką" Marinem Cilicem. To właśnie z Chorwatem Hurkacz spotkał się pod koniec maja w drugiej rundzie French Open.

W kwalifikacjach odpadli Kamil Majchrzak i Magdalena Fręch, a pewne udziału w turnieju głównym były Agnieszka Radwańska i Magda Linette.