Rafael Marquez (L) of Mexico argues with Italian referee Gianluca Rocchi (R) during the FIFA World Cup 2018 round of 16 soccer match between Brazil and Mexico in Samara, Russia, 02 July 2018. 


                                        

            Meksykanin Rafael Marquez, grający od pierwszej minuty w meczu 1/8 finału mistrzostw świata z Brazylią w Samarze, został pierwszym w historii piłkarzem, który znalazł się w podstawowej jedenastce swojej drużyny na pięciu różnych mundialach.
      
            39-letni obrońca wcześniej podczas turnieju w Rosji wchodził na boisko z ławki rezerwowych. Był podstawowym zawodnikiem "El Tri" na turniejach mistrzowskich w 2002, 2006, 2010 i 2014 roku.

Pochodzący z miejscowości Zamora piłkarz w tym roku dołączył do swojego rodaka Antonio Carbajala i Niemca Lothara Matthaeusa, którzy wystąpili w pięciu mundialach. W kadrze Włoch na MŚ pięć razy znalazł się bramkarz Gianluigi Buffon, jednak w 1998 roku we Francji był wyłącznie rezerwowym.

Poniedziałkowe spotkanie jest 19. Marqueza, byłego gracza m.in. Monaco, Barcelony czy Red Bulls Nowy Jork, w największej piłkarskiej imprezie.