Wrocław, 01.07.2018. Maciej Janowski (kask czerwony)  z Betardu Sparty Wrocław podczas jednego z biegów meczu żużlowej PGE Ekstraligi z Grupą Azoty Unia Tarnów, 01 lipca. (jkm) PAP/Jan Karwowski PAP © 2018 / Jan Karwowski
                                        

            Maciej Janowski triumfował w Grand Prix Szwecji w Hallstavik, czwartej rundzie mistrzostw świata w jeździe na żużlu. Trzecie miejsce zajął Bartosz Zmarzlik. Liderem klasyfikacji generalnej cyklu pozostał czwarty w sobotę Brytyjczyk Tai Woffinden.
      
            Drugie miejsce w Hallstavik zajął zawodnik gospodarzy Fredrik Lindgren.

To pierwsze zwycięstwo polskiego żużlowca w obecnym sezonie w zawodach Grand Prix. W poprzednich triumfowali Woffinden (dwukrotnie - w Warszawie i duńskim Horsens) oraz Lindgren (w Pradze).

Patryk Dudek i Przemysław Pawlicki nie awansowali do półfinałów. Pierwszy z nich, aktualny wicemistrz świata, zakończył zawody z sześcioma punktami (12. miejsce), a przedostatni był Pawlicki - z jednym.

Kolejna eliminacja mistrzostw świata - Grand Prix Wielkiej Brytanii - odbędzie się 21 lipca w Cardiff.