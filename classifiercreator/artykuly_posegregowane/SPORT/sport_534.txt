epa06881274 Mick Jagger (C) of the British Rock band The Rolling Stones arrives for the FIFA World Cup 2018 semi final soccer match between Croatia and England in Moscow, Russia, 11 July 2018. (RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup) EPA/PETER POWELL EDITORIAL USE ONLY PAP/EPA/PETER POWELL
                                        

            "Pojechałem zobaczyć Anglię, ale Anglia przegrała" - śpiewa w jednej z piosenek lider The Rolling Stones Mick Jagger. W środę kibicował swoim rodakom w półfinale mistrzostw świata w Moskwie i... znowu przegrali - z Chorwacją 1:2 po dogrywce.
      
            Jagger przyjechał na końcówkę mundialu, po tym jak w niedzielę w Warszawie wraz z zespołem zakończyli tegoroczną trasę koncertową. We wtorek zasiadł na trybunach w Sankt Petersburgu, by obserwować półfinał Francja - Belgia (1:0), w środę przeniósł się do stolicy na mecz Anglii z Chorwacją.

Muzyk, który 26 lipca skończy 75 lat, ostatnio regularnie bywa na wielkich piłkarskich imprezach. W 2014 roku oglądał na Maracanie w Rio de Janeiro finał MŚ między Niemcami a Argentyną (1:0), a cztery lata wcześniej w RPA był na spotkaniu Amerykanów z Ghaną (1:2), które śledził w towarzystwie byłego prezydenta USA Billa Clintona. Następnego dnia kibicował z kolei Anglikom w pojedynku 1/8 finału z Niemcami, który jego rodacy przegrali 1:4.

Na meczu 1/4 finału między Brazylią a Holandią pokazał się w żółtej koszulce "Canarinhos" w towarzystwie syna Lucasa, który w połowie jest Brazylijczykiem. "Pomarańczowi" zwyciężyli 2:1.

Jagger, również zagorzały fan krykieta, nie przynosi szczęścia drużynom, które dopinguje. W trakcie poprzedniego mundialu przed meczem Anglii z Urugwajem napisał na Twitterze: "Do boju Anglio! Bądź tą, która wygra!!". Skończyło się 2:1 dla Urugwaju. Będący w trakcie trasy koncertowej wokalista przed występem Rolling Stones w Rzymie życzył sukcesu Włochom w starciu z Urugwajem, a było 0:1.

Wcześniej, podczas koncertu w Lizbonie, Jagger powiedział, że Portugalia może sięgnąć w Brazylii po tytuł, a odpadła w fazie grupowej.

Na półfinał Brazylia - Niemcy do Belo Horizonte wybrał się osobiście z synem i gospodarze turnieju doznali klęski 1:7. Mundial w Rosji dopisał kolejny rozdział tej historii.