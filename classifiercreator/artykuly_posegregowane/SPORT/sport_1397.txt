epa06517867 Mikael Kingsbury of Canada in action during the Men's Freestyle Skiing Moguls Final 1 at the Bokwang Phoenix Park during the PyeongChang 2018 Olympic Games, South Korea, 12 February 2018.  EPA/FAZRY ISMAIL 
Dostawca: PAP/EPA. PAP/EPA © 2018 / FAZRY ISMAIL
                                        

            Mikael Kingsbury został mistrzem olimpijskim w narciarstwie dowolnym w jeździe po muldach. W finale, w ostatnim przejeździe, Kanadyjczyk zdobył 86,63 punktu, wysoko pokonując Australijczyka Matta Grahama. Brązowy medal zdobył Daichi Hara z Japonii.
      
            Kingsbury, srebrny medalista z Soczi, był zdecydowanym faworytem zawodów w Korei. W pierwszych dwóch przejazdach finału Kanadyjczyk jechał jednak dość ostrożnie i przed ostatnim zjazdem był drugi za Japończykiem Harą. Wtedy jednak sześciokrotny mistrz świata zaprezentował się najlepiej w całych zawodach.

„To, co zrobił było po prostu niesamowite. Jestem pewien, że wszyscy teraz zaczną studiować jego ostatni przejazd, ale nie wiem czy ktoś jest w stanie rozłożyć to na części pierwsze. Nie wiem czy jest jakakolwiek szansa by go pokonać starając się powtarzać to, co on wyrabia” – powiedział po zawodach piąty w konkursie Casey Adringa.

Kingsbury nie ukrywał, że marzył o triumfie w Pjongczangu. Zawodnik od dziecka wyklejał pokój olimpijskimi symbolami, które w jego domu rodzinnym wiszą do dziś. "Słyszałem słowa +mistrz olimpijski+ milion razy w moich snach, a teraz stało się to faktem" - cytuje wypowiedź złotego medalisty specjalistyczny kanadyjski portal.

Kanadyjczycy zdobyli złoto w jeździe na muldach również w dwóch ostatnich igrzyskach. Wtedy dwukrotnie triumfował Alexandre Bilodeau.