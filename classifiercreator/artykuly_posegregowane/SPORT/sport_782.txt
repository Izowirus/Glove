Warszawa, 19.06.2018. Prezydent Andrzej Duda (L) z małżonką Agatą Kornhauser-Dudą (P) kibicują polskim piłkarzom podczas meczu mistrzostw świata: Polska-Senegal, 19 bm. w Pałacu Prezydenckim w Warszawie. Nasza reprezentacja zagrała z Senegalem w pierwszym meczu mistrzostw świata w Rosji. Spotkanie odbyło się w Moskwie. (paw) PAP/Jacek Turczyk PAP © 2018 / Jacek Turczyk
                                        

            W ogrodach Pałacu Prezydenckiego prezydent Andrzej Duda i pierwsza dama Agata Kornhauser-Duda oglądają wraz z młodzieżą wtorkowy mecz Polski z Senegalem na mistrzostwach świata w piłce nożnej.
      
            Prezydent założył biało-czerwony szalik, natomiast pierwsza dama ma na sobie czerwoną koszulkę z napisem Polska i godłem narodowym. Obecni są też ministrowie w Kancelarii Prezydenta: Krzysztof Szczerski, Adam Kwiatkowski, Andrzej Dera i Paweł Mucha.

Wśród zaproszonej młodzież są też studenci amerykańskich uczelni, którzy przebywają w Polsce w ramach programu stypendialnego współorganizowanego przez Kancelarię Prezydenta.

Mecz rozpoczął się w Moskwie o godzi. 17 czasu polskiego.

Kolejnymi rywalami Polaków będą Kolumbijczycy (24 czerwca w Kazaniu) i Japończycy (28 czerwca w Wołgogradzie).