Dariusz Popiela zajął drugie miejsce w konkurencji K1 Pucharu Świata w kajakarstwie górskim w Liptowskim Mikulaszu na Słowacji. Polak przegrał tylko z Niemcem Sebastianem Schubertem. Na trzeciej pozycji uplasował się Brytyjczyk Joseph Clarke.
      
            Do finału Popiela awansował z siódmym wynikiem, lecz w decydującej fazie niedzielnych zawodów spisał się bardzo dobrze. W półfinałach odpadli: Michał Pasiut (12. lokata), Mateusz Polaczyk (13.) i Rafał Polaczyk (18.).

W rywalizacji C1 zwyciężyła Australijka Jessica Fox. Ewa Hurkała była 42., a Aleksandra Stach 46.

Wyniki PŚ:

C1 kobiet:
Jessica Fox (Australia) 106,34
Tereza Fiserova (Czechy) 113,96
Mallory Franklin (W. Brytania) 115,10
...
Ewa Hurkała (Polska) odpadła w eliminacjach
Aleksandra Stach (Polska) odpadła w eliminacjach
K1 mężczyzn:
Sebastian Schubert (Niemcy) 92,06
Dariusz Popiela (Polska) 92,77
Joseph Clarke (W. Brytania) 93,01
...
Michał Pasiut (Polska) odpadł w półfinale
Mateusz Polaczyk (Polska) odpadł w półfinale
Rafał Polaczyk (Polska) odpadł w półfinale