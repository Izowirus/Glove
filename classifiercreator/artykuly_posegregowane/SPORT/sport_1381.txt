Agnieszka Radwanska of Poland in action during her second round match against Lesia Tsurenko of Ukraine at the Australian Open Grand Slam tennis tournament in Melbourne, Australia, 18 January 2018.  EPA/NARENDRA SHRESTHA 
Dostawca: PAP/EPA. PAP/EPA © 2018 / NARENDRA SHRESTHA
                                        

            Agnieszka Radwańska przegrała z rozstawioną z numerem 16. Czeszką Petrą Kvitovą 7:6 (7-3), 3:6, 4:6 w drugiej rundzie tenisowego turnieju WTA w Dausze (pula nagród 3,17 mln dolarów). Zacięty mecz trwał ponad dwie i pół godziny.
      
            Polka była lepsza w tie-breaku w pierwszym secie, w którym obie tenisistki miały po dwa przełamania. W drugiej odsłonie Kvitova miała dwie piłki setowe przy stanie 5:1, ale wykorzystała dopiero czwartą, wygrywając ostatecznie 6:3.

W decydującym secie, gdy Czeszka prowadziła 5:4, Radwańska miała trzy szanse, aby doprowadzić do wyrównania. Nie udało jej się, za to rywalka wykorzystała pierwszą piłkę meczową.

Był to 12. pojedynek tych tenisistek i siódme zwycięstwo Kvitovej. Czeszka prezentuje coraz wyższą formę po powrocie na korty (w grudniu 2016 roku została zraniona przez włamywacza w rękę w trakcie napadu we własnym domu). We wtorek pokonała Turczynkę Caglę Buyukakcay 6:0, 6:3, odnosząc ósme zwycięstwo z rzędu.

Dzień wcześniej Radwańska po bardzo emocjonującym spotkaniu wygrała z Niemką Moną Barthel 3:6, 6:3, 7:5, wykorzystując dopiero 10. piłkę meczową.

W ubiegłym roku polska tenisistka odpadła w Dausze w drugiej rundzie (w pierwszej miała wówczas tzw. wolny los).