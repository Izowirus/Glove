epa07043936 England manager Gareth Southgate arrives for the Best FIFA Football Awards 2018 in London, Great Britain, 24 September 2018. Man in center is unidentified. EPA/FACUNDO ARRIZABALAGA Dostawca: PAP/EPA.
                                        

            Selekcjoner piłkarskiej reprezentacji Anglii Gareth Southgate podpisał w czwartek nowy kontakt, wiążący go z tą drużyną do mistrzostw świata w Katarze w 2022 roku. To efekt udanego tegorocznego mundialu w Rosji, gdzie Anglicy zajęli czwarte miejsce.
      
            W oświadczeniu angielskiej federacji piłkarskiej (FA) podkreślono, że to był najlepszy w historii wynik reprezentacji w turnieju, który był rozgrywany poza krajem. W 1966 roku drużyna "Trzech Lwów" zdobyła tytuł mistrzów świata, ale zawody odbywały się w Anglii.

"Jestem zachwycony, że będę miał możliwość poprowadzenia zespołu narodowego w dwóch kolejnych wielkich turniejach. Wykonywanie tej pracy pozostaje dla mnie wielkim przywilejem i prawdziwym honorem" - powiedział Southgate po podpisaniu nowej umowy.

Jak zaznaczył, "doświadczenie tego, jak naród zjednoczył się latem wspierając tę drużynę było czymś wyjątkowym i świetnie będzie zobaczyć, do czego ten młody skład może dojść w następnych sezonach".

Nowy kontrakt - również do 2022 roku - podpisał także asystent Southgate'a, Steve Holland.

W przyszły piątek Anglia rozegra na stadionie HNK Rijeka mecz Ligi Narodów z Chorwacją, a trzy dni później spotka się w Sewilli z Hiszpanią.

Z Londynu Jakub Krupa