epa06869720 Neymar of Brazil reacts during the FIFA World Cup 2018 quarter final soccer match between Brazil and Belgium in Kazan, Russia, 06 July 2018.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/SERGEY DOLZHENKO   EDITORIAL USE ONLY 
Dostawca: PAP/EPA. PAP/EPA © 2018 / SERGEY DOLZHENKO
                                        

            Brazylijskie media negatywnie oceniają postawę piłkarskiej reprezentacji w piątkowym ćwierćfinale mundialu, w którym uległa Belgii 1:2. Twierdzą, że wpływ na porażkę miała głównie słaba postawa Neymara, Fernandinho, a także serbskiego sędziego Milorada Mazica.
      
            Portal UOL uważa, że arbiter częściowo wypaczył wynik spotkania. Wskazuje, że po sfaulowaniu Gabriela Jesusa przez Vincenta Kompany'ego sędzia nie zdecydował się na VAR i odgwizdanie rzutu karnego.

UOL przypomniał, że z VAR nie skorzystał arbiter również podczas fauli w polu karnym na Neymarze. Portal odnotował, że niemal w każdym meczu Brazylii istniały sytuacje, które należało przeanalizować na wideo, ale “sędziowie nie zdecydowali się na skorzystanie z tej mundialowej nowości”.

Z kolei dziennik “Diario do Nordeste” wskazuje na słabą postawę Neymara w piątkowym ćwierćfinale przeciwko Belgii. Odnotowuje, że właśnie występ napastnika Paris Saint-Germain oraz postawa Fernandinho zostały najsurowiej ocenione przez kibiców w internetowej ankiecie gazety.

Najlepsze oceny za ćwierćfinał zebrał od czytelników “Diario do Nordeste” Douglas Costa, a także strzelec gola dla Brazylii Renato Augusto.

Dziennik “O Globo” zarzuca reprezentantom Brazylii nieuwagę w pierwszym kwadransie piątkowego ćwierćfinału, której skutkiem była utrata gola i konieczność odrabiania strat, a to doprowadziło do nieuważnej gry w obronie i utraty drugiej bramki.

“O Globo” ocenia, że pomimo porażki Brazylia żegna się z mundialem w lepszym stylu niż przed czterema laty, kiedy to doznała sromotnej klęski 1:7 w meczu z Niemcami.

Z kolei “Folha de Sao Paulo” podkreśla, że wyeliminowanie Brazylii oraz Urugwaju w piątkowych ćwierćfinałach sprawiło, że w walce o statuetkę mistrzostw świata liczą się już tylko drużyny ze Starego Kontynentu.

“Wraz z odpadnięciem Brazylii pewnym stało się, że tegoroczny mistrz będzie pochodził z Europy. Oznacza to, że najważniejsze trofeum turnieju po raz czwarty z rzędu przypadnie ekipie ze Starego Kontynentu. Tym samym potwierdza to piłkarską dominację Europejczyków” - odnotowała gazeta.

“Folha de Sao Paulo” przypomniała, że po wcześniejszej dominacji Europy nad Ameryką Południową w rozgrywkach klubów nasilił się czas przewagi także w turniejach z udziałem krajowych reprezentacji.