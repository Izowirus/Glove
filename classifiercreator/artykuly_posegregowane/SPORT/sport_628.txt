Poznań, 17.12.2017. Sędzia główny Paweł Gil podczas meczu Ekstraklasy Lecha Poznań z Bruk-Bet Termaliką Nieciecza, 17 bm. (jk/doro) Archiwum fot. PAP/Jakub Kaczmarczyk
                                        

            Paweł Gil będzie asystentem sędziego wideo (AVAR) przy sobotnim meczu 1/8 finału piłkarskich mistrzostw świata Francja - Argentyna - ogłosiła FIFA. Polski arbiter już po raz dwunasty na mundialu ma pełnić taką rolę.
      
            Szlagierowo zapowiadające się spotkanie tej fazy turnieju odbędzie się w Kazaniu o godz. 16 polskiego czasu. Sędziowie do obsługi systemu VAR mają swoje stanowiska w Moskwie.

Gil dotychczas jedenaście razy (najwięcej) pracował na mundialu jako AVAR. Arbiter z Lublina pomagał w ten sposób przy meczach Egiptu z Urugwajem (0:1), Argentyny z Islandią (1:1), Kostaryki z Serbią (0:1), Urugwaju z Arabią Saudyjską (1:0), Nigerii z Islandią (2:0), Niemiec ze Szwecją (2:1), Anglii z Panamą (6:1), Urugwaju z Rosją (3:0), Nigerii z Argentyną (1:2), Serbii z Brazylią (0:2) oraz Anglii z Belgią (0:1).

W sobotnim meczu "Trójkolorowych" z aktualnymi wicemistrzami świata głównym sędzią ds. wideoweryfikacji (VAR) będzie Włoch Massimiliano Irrati, a jako główny na boisku w Kazaniu będzie pracować Irańczyk Alireza Faghani.

Z Moskwy Maciej Białek