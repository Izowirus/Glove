epa06831915 Serbia's defender Nikola Milenkovic (C) in action against Switzerland's forward Mario Gavranovic (R) during the FIFA World Cup 2018 group E preliminary round soccer match between Switzerland and Serbia in Kaliningrad, Russia, 22 June 2018. 

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/LAURENT GILLIERON   EDITORIAL USE ONLY 
Dostawca: PAP/EPA. PAP/EPA © 2018 / LAURENT GILLIERON
                                        

            Serbia przegrała na stadionie w Kalinigradzie ze Szwajcarią 1:2 (1:0) w grupie E piłkarskich mistrzostw świata. Serbów na zakończenie rywalizacji czeka pojedynek z Brazylią i tylko wygrana pozwoli im awansować.
      
            Grupa E: Serbia - Szwajcaria 1:2 (1:0).

Bramki: 1:0 Aleksandar Mitrovic (5-głową), 1:1 Granit Xhaka (52), 1:2 Xherdan Shaqiri (90).

Żółta kartka - Serbia: Sergej Milinkovic-Savic, Luka Milivojevic, Nemanja Matic, Aleksandar Mitrovic; Szwajcaria: Xherdan Shaqiri.

Sędzia: Felix Brych (Niemcy). Widzów 33 167.

Serbia: Vladimir Stojkovic - Branislav Ivanovic, Nikola Milenkovic, Dusko Tosic, Aleksandar Kolarov - Dusan Tadic, Luka Milivojevic (81. Nemanja Radonjic), Nemanja Matic, Sergej Milinkovic-Savic, Filip Kostic (65. Adem Ljajic) - Aleksandar Mitrovic.

Szwajcaria: Yann Sommer - Stephan Lichtsteiner, Fabian Schaer, Manuel Akanji, Ricardo Rodriguez - Xherdan Shaqiri, Valon Behrami, Granit Xhaka, Blerim Dżemaili (73. Breel Embolo), Steven Zuber (90+3. Josip Drmic) - Har Seferovic (46. Mario Gavranovic).

Spotkanie rozpoczęło się po myśli Serbów. W czwartej minucie Aleksandar Mitrovic po raz pierwszy sprawdził Yanna Sommera, który obronił jego strzał głową. Po chwili, po dośrodkowaniu Dusana Tadica, napastnik angielskiego Newcastle United, który wiosnę spędził na wypożyczeniu do Fulham FC, w podobnej sytuacji przymierzył już dokładniej i było 1:0.

Serbowie mieli przewagę, atakowali, ale w miarę upływu czasu coraz groźniej było pod ich bramką. W 10. i 30. minucie Blerim Dżemaili dwukrotnie znalazł się do dogodnej sytuacji, by wyrównać, ale w obu przypadkach się nie udało. Z kolei tuż przed przerwą, po rzucie rożnym, głową w piłkę nie trafił Dusko Tosic, czym zmarnował świetną okazję do podwyższenia prowadzenia.

Druga połowa to już wyraźna przewaga Helwetów, a Serbowie z każdą minuta słabli. W 52. minucie obrońcy zdołali jeszcze zablokować uderzenie Xerdana Shaqiriego, ale nadbiegający Granit Xhaka soczystym strzałem zza pola karnego pokonał Vladimira Stojkovica.

Szwajcarzy poszli za ciosem, a ich ataki napędzał Shaqiri. Niedługo po wyrównaniu zawodnik Stoke City huknął z dystansu, a piłka otarła się o zewnętrzną stronę słupka i wyszła poza boisko. W 68. minucie Serbowie przeprowadzili jedną z nielicznych groźnych akcji, ale podanie Aleksandara Kolarova wzdłuż linii bramkowej nie znalazło adresata.

W 82. minucie bombą z daleka popisał się rezerwowy Breel Embolo, po której piłka sprawiła sporo kłopotów serbskiemu bramkarzowi. Wreszcie tuż przed końcem regulaminowego czasu gry wyprowadzona z głębi pola kontra Szwajcarów przyniosła efekt. Tosic próbował złapać Shaqiriego na spalonym, ale spóźnił się z wyjściem i wybrany później najlepszym graczem meczu piłkarz popędził w stronę Stojkovica i w sytuacji sam na sam, mimo ataku Tosica i interwencji bramkarza, spokojnie umieścił piłkę w siatce.

Szwajcarzy, którzy z Euro 2016 odpadli w 1/8 finału wyeliminowani przez Polaków, mundial w Rosji zaczęli od remisu z Brazylią 1:1 i jedną nogą są już w fazie pucharowej. Serbów na zakończenie rywalizacji grupie czeka pojedynek właśnie z "Canarinhos" i tylko wygrana pozwoli im awansować.