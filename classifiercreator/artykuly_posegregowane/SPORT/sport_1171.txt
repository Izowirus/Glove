epa06602223 Caroline Wozniacki of Denmark gestures while in action against Daria Kasatkina of Russia during the BNP Paribas Open tennis tournament at the Indian Wells Tennis Garden in Indian Wells, California, USA, 13 March 2018. EPA/PAUL BUCK Dostawca: PAP/EPA. PAP/EPA © 2018 / PAUL BUCK
                                        

            Rozstawiona z numerem drugim Caroline Wozniacki odpadła w 1/8 finału tenisowego turnieju WTA rangi Premier w Indian Wells. Dunka polskiego pochodzenia przegrała z Rosjanką Darią Kasatkiną (nr 20.) 4:6, 5:7.
      
            Kasatkina okazała się za mocna dla Wozniacki już drugi raz w tym roku. W lutym Rosjanka górą była w ćwierćfinale zmagań w Sankt Petersburgu. Zaledwie 20-letnia tenisistka coraz mocniej dobija się do ścisłej światowej czołówki. Wcześniej w Indian Wells wyeliminowała triumfatorkę ostatniego US Open - Amerykankę Sloane Stephens.

"Przeciwko najlepszym zawodniczkom rozgrywam swoje najlepsze mecze. Jeśli chce się być na szczycie, właśnie to trzeba robić" - podkreśliła Kasatkina.

"Po prostu mnie przechytrzyła" - dodała Wozniacki, która spotkanie rozpoczęła od prowadzenia 3:0.

W ćwierćfinale Kasatkina zmierzy się z kolejną zawodniczką mającą polskie korzenie - Niemką Angelique Kerber. 30-latka straciła zaledwie dwa gemy w rywalizacji z Francuzką Caroline Garcią.

W imprezie uczestniczyły dwie Polki. Agnieszka Radwańska w drugiej rundzie (w pierwszej miała "wolny los") uległa Japonce Naomi Osace 3:6, 2:6, a Magda Linette w pierwszej rundzie przegrała z Białorusinką Aliaksandrą Sasnowicz 7:5, 6:7 (2-7), 6:7 (4-7).