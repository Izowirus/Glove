epa06122045 Referee Pawel Gil from Poland reacts during the UEFA Champions League third qualifying round, second leg match between BSC Young Boys and Dynamo Kiev, in Bern, Switzerland, 02 August 2017.  EPA/ALESSANDRO DELLA VALLE 
Dostawca: PAP/EPA. PAP/EPA © 2018 / ALESSANDRO DELLA VALLE
                                        

            Paweł Gil już po raz szesnasty na piłkarskim mundialu w Rosji będzie asystentem sędziego wideo (AVAR). Tym razem pomoże przy piątkowym ćwierćfinale Brazylia - Belgia, który odbędzie się w Kazaniu.
      
            Na arbitra głównego tego spotkania już wcześniej wyznaczono Serba Milorada Mazica. Z kolei zespołem zajmującym się wideoweryfikacją pokieruje Włoch Daniele Orsato.

Gil pomagał w ten sposób przy meczach Egiptu z Urugwajem (0:1), Argentyny z Islandią (1:1), Kostaryki z Serbią (0:1), Urugwaju z Arabią Saudyjską (1:0), Nigerii z Islandią (2:0), Niemiec ze Szwecją (2:1), Anglii z Panamą (6:1), Urugwaju z Rosją (3:0), Nigerii z Argentyną (1:2), Serbii z Brazylią (0:2), Anglii z Belgią (0:1) oraz w 1/8 finału - Francji z Argentyną (4:3), Hiszpanii z Rosją (1:1, rzuty karne 3-4), Brazylii z Meksykiem (2:0) i Kolumbii z Anglią (1:1, karne 3-4).

Innego polskiego arbitra Szymona Marciniaka nie ma już w Rosji, ponieważ nie znalazł się na liście 17 sędziów głównych, którzy pozostali w turnieju przed ćwierćfinałami. Gil jest jednym z 10 asystentów wideo, którzy zasiądą w centrum operacyjnym w Moskwie.