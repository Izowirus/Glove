Soczi, Rosja, 14.06.2018. Selekcjoner reprezentacji Polski Adam Nawałka (L) i prezes PZPN Zbigniew Boniek (P) podczas treningu drużyny w Soczi, 14 bm. Reprezentacja Polski przygotowuje się do pierwszego meczu mistrzostw świata 2018 z Senegalem, który odbędzie się 19 bm. 

                                        

            Prezes PZPN Zbigniew Boniek dla TVP po meczu z Senegalem (1:2) w mistrzostwach świata: "Nie można się załamywać, bo jak wygramy dwa pozostałe mecze, to nikt nam awansu do 1/8 finału nie zabierze."
      
            "Nie można się załamywać, bo jak wygramy dwa pozostałe mecze, to nikt nam awansu do 1/8 finału nie zabierze. Jednak musimy wyciągnąć wnioski, bo dziś to najlepiej nie wyglądało. Strzeliliśmy sobie dwie bramki sami, w pierwszej połowie graliśmy za spokojnie, ospale. W szatni jest smutek, żal, nie tak wyobrażaliśmy sobie początek mistrzostw świata. W życiu jednak trzeba być optymistą i patrzeć do przodu. Płacz teraz nic nie pomoże. Trzeba wierzyć, że możemy zagrać inaczej, lepiej, bo dziś zabrakło trochę wszystkiego - siły, świeżości, może oczekiwanie było za długie, może nas ten pierwszy mecz trochę zaskoczył. Jestem prezesem PZPN i jestem z tą drużyną na dobre i na złe. Wygrywamy razem i przegrywamy razem, ale krytycy są od tego, żeby krytykować. Za pięć dni następny mecz i postaramy się wygrać".