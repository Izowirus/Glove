Rozstawiona z numerem dziesiątym Czeszka Petra Kvitova pokonała holenderską tenisistkę Kiki Bertens 7:6 (8-6), 4:6, 6:3 w finale turnieju WTA rangi Premier Mandatory na kortach ziemnych w Madrycie (pula nagród 6,68 mln euro).
      
            Kvitova w stolicy Hiszpanii triumfowała już w 2011 i 2015 roku. W sobotę odniosła 24. zwycięstwo w imprezach WTA, w tym czwarte w tym sezonie, najlepsza była m.in. przed tygodniem w Pradze.

Z kolei Bertens sezon na "mączce" zaczęła od triumfu w amerykańskim Charleston. W Madrycie wygrała m.in. z Dunką polskiego pochodzenia Caroline Wozniacki oraz Rosjanką Marią Szarapową. 26-letni Holenderka pięć dotychczasowych trurniejowych zwycięstw odnotowała na "cegle", a w 2016 roku była dodatkowo w półfinale French Open.

W poniedziałek Bertens awansuje na 15. miejsce w światowym rankingu, najwyższe w dotychczasowej karierze.

W ćwierćfinale gry podwójnej odpadły Alicja Rosolska i Amerykanka Abigail Spears. Eliminacji nie przebrnęła Magda Linette, a w turnieju wystartować planowała także Agnieszka Radwańska, jednak wycofała się z powodu kontuzji pleców.

Wynik finału:

Petra Kvitova (Czechy, 10) - Kiki Bertens (Holandia) 7:6 (8-6), 4:6, 6:3.