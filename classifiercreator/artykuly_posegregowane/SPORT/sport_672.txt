epa06826648 Panama's national soccer team players Roman Torres (C) Valentin Pimentel (L) attend their team's training session at Olympic Sports Center in Saransk, Russia, 21 June 2018. Panama will face England in the FIFA World Cup 2018 group G preliminary round soccer match at Nizhny Novgorod Stadium in Nizhny Novgorod on 24 June 2018. EPA/RUNGROJ YONGRIT Dostawca: PAP/EPA. Archiwum PAP/EPA © 2018 / RUNGROJ YONGRIT
                                        

            Mimo dwóch dotkliwych porażek - z Belgią 0:3 i Anglią 1:6 - piłkarze Panamy cieszą się każdym dniem na mistrzostwach świata. "Jestem wdzięczny Bogu, że mogę wziąć udział w pierwszym mundialu z udziałem naszej reprezentacji" - przyznał pomocnik Jose Luis Rodriguez.
      
            20-letni zawodnik belgijskiego KAA Gent był pytany również o czwartkowe spotkanie na szczycie grupy G między ekipą "Czerwonych Diabłów" a Anglią.

"Na pewno szykuje się dobry mecz. W obu zespołach nie brakuje piłkarzy światowej klasy" - wspomniał Rodriguez, ale z uśmiechem dodał: "Jednak wszystkich ludzi na świecie zapraszam do oglądania naszego pojedynku z Tunezją. Tam też będzie ciekawie. Obiecuję".

Wiadomo, że pierwszy występ w MŚ Panama zakończy na fazie grupowej, a meczem z Tunezją w Sarańsku pożegna się z turniejem. Stąd nieco melancholii w wypowiedziach zawodników.

"Jesteśmy coraz bliżej powrotu do domu, więc te ostatnie dni na mundialu jeszcze bardziej smakują. Chcemy się nimi maksymalnie nacieszyć" - zauważył Felipe Baloy.

37-letni defensor już dokonał historycznego wyczynu, gdyż w meczu z Anglią zdobył pierwszą bramkę dla Panamy. Teraz wszyscy marzą o zwycięstwie bądź pierwszym punkcie za remis.

"Jesteśmy zmotywowani" - podkreślił piłkarz, który po turnieju w Rosji zakończy międzynarodową karierę.

"W ostatnim meczu chcemy zrobić show, pokazać się z jak najlepszej strony. I nie widzę powodów, dlaczego nie mielibyśmy marzyć o wygranej" - podsumował Baloy.