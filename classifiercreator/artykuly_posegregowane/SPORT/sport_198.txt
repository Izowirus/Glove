Brytyjska sprinterka Dina Asher-Smith oraz francuski dziesięcioboista Kevin Mayer zostali wybrani europejskimi lekkoatletami 2018 roku w plebiscycie stowarzyszenia European Athletics (EA).
      
            Asher-Smith w mijającym sezonie wywalczyła w Berlinie mistrzostwo Europy na 100 i 200 metrów oraz w sztafecie 4x100 m. Z kolei Mayer pobił rekord świata w dziesięcioboju, natomiast w siedmioboju został halowym mistrzem świata w Birmingham.

Finałowa gala plebiscytu EA odbyła się w piątek wieczorem w Lozannie.