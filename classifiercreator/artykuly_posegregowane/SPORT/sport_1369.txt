epa06528295 Johannes Thingnes Boe of Norway in action during the Men's Biathlon 20 km Individual race at the Alpensia Biathlon Centre during the PyeongChang 2018 Olympic Games, South Korea, 15 February 2018.  EPA/ANTONIO BAT 
Dostawca: PAP/EPA. PAP/EPA © 2018 / ANTONIO BAT
                                        

            Norweg Johannes Thingnes Boe został mistrzem olimpijskim w biegu indywidualnym na 20 km. O 5,5 s miał czas lepszy od Słoweńca Jakova Faka i o 14,2 od Austriaka Dominika Landertingera. Tuż za podium w Pjongczangu uplasował się Francuz Martin Fourcade. Grzegorz Guzik był 33.
      
            Fourcade, jeden z najbardziej utytułowanych biathlonistów ostatnich lat, medal "zostawił" na strzelnicy. Prowadził zdecydowanie do czwartej na niej wizyty. Wtedy spudłował dwa razy i już było wiadomo, że na pewno nie wygra. Do ostatnich chwil czekał na ostateczne rozstrzygnięcia, ale znakomicie spisał się Fak i "strącił" go z podium.

Emocjonalnie zareagował Boe, który długo płakał po tym jak się okazało, że żaden z rywali nie zdoła go już wyprzedzić. Norweg doskonale spisał się przede wszystkim biegowo, bo na strzelnicy miał dwa pudła i doliczono mu dwie karne minuty.

Guzik dwa razy się pomylił w strzelaniu i do zwycięzcy stracił 3.48,0. Drugi z Polaków Andrzej Nędza-Kubiniec pięć razy pudłował i ze stratą 7.36,1 został sklasyfikowany na 79. pozycji. Startowało 86 zawodników.