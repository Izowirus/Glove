epa06801935 Polish referee Szymon Marciniak attends a referees training session ahead of the FIFA World Cup 2018 at the RZD Arena stadium in Moscow, Russia, 12 June 2018. The FIFA World Cup 2018 will take place in Russia from 14 June to 15 July 2018.  EPA/SERGEI ILNITSKY 
Dostawca: PAP/EPA. PAP/EPA © 2018 / SERGEI ILNITSKY
                                        

            Szymon Marciniak będzie sędzią meczu o Superpuchar UEFA między Realem Madryt a Atletico Madryt, który 15 sierpnia odbędzie się w Tallinie - poinformowała Europejska Unia Piłkarska.
      
            Na liniach pomagać mu będą Paweł Sokolnicki oraz Tomasz Listkiewicz, na sędziów bramkowych wyznaczeni zostali Paweł Raczkowski i Tomasz Musiał, arbitrem rezerwowym będzie Radosław Siejka, a sędzią technicznym - Rumun Ovidiu Alin Hategan.

37-letni Marciniak brał udział w mistrzostwach świata w Rosji. Oczekiwania w stosunku do niego były duże, ale swój udział zakończył na sędziowaniu dwóch meczów fazy grupowej: Argentyna - Islandia (1:1) i Niemcy - Szwecja (2:1).

Po tym drugim opinie mediów nie były pochlebne – niektóre ze zdziwieniem przyjęły fakt, że Polak nie podyktował rzutu karnego dla drużyny "Trzech Koron" i nie skorzystał wówczas z systemu wideoweryfikacji (VAR). To właśnie błąd w tym spotkaniu miał zaważyć na krótszej przygodzie na mundialu niż się powszechnie spodziewano.

Sędzią międzynarodowym jest od 2011 roku. W tym czasie prowadził 58 meczów w rozgrywkach UEFA. W sezonie 2017/18 sędziował cztery spotkania w Lidze Mistrzów, w tym Tottenham Hotspur - Juventus Turyn w 1/8 finału, za które był krytykowany. Był również sędzią technicznym podczas ostatniego finału Ligi Europejskiej Atletico Madryt - Olympique Marsylia 3:0.