Bartosz Kurek został uznany najlepszym siatkarzem Europy w 2018 roku. Wśród kobiet tytuł przypadł Serbce Tijanie Boskovic. Wyróżnienia przyznała europejska konfederacja (CEV) podczas gali w Budapeszcie.
      
            31-letni Kurek zdobył w tym roku złoty medal mistrzostw świata we Włoszech i w Bułgarii, został też wybrany najbardziej wartościowym graczem (MVP) tego turnieju.

Zawodnik Stoczni Szczecin jest pierwszym Polakiem uhonorowanym tytułem siatkarza roku przez CEV. W przeszłości wyróżnione zostały dwie Polki: Małgorzata Glinka-Mogentale (2003) i Dorota Świeniewicz (2005).

Trenerem roku został selekcjoner reprezentacji Polski Belg Vital Heynen.

Kurek i Boskovic nie byli obecni na gali w Budapeszcie.