Polish driver Robert Kubica of Williams in action during the Formula One pre-season test sessions at Circuit de Barcelona-Catalunya race track in Montmelo, Spain, 28 February 2018. The testings take place from 26 February to 01 March 2018.  EPA/ALEJANDRO GARCIA 
Dostawca: PAP/EPA. PAP/EPA © 2018 / ALEJANDRO GARCIA
                                        

            Najpierw zalegający śnieg, a później nadmiar wody na torze Catalunya praktycznie uniemożliwił przeprowadzenie przedsezonowych testów zespołów Formuły 1 pod Barceloną. Robert Kubica tylko na krótko zasiadł za kierownicą bolidu teamu Williams.
      
            Jak donosi fachowy portal autosport.com, o jeździe w ogóle nie było mowy przez pierwsze trzy godziny, kiedy nawierzchnię przykrywała warstwa śniegu. Kiedy wreszcie pojawiła się zielona flaga, pozwalająca kierowcom na wyjazd na tor, ani jeden z nich nie ruszył się z garażu przez kolejną godzinę.

Pierwszym "dzielnym" w tych trudnych warunkach okazał się Fernando Alonso z McLarena. Ostatecznie Hiszpan był jedynym kierowcą, który pokonał tego dnia przynajmniej jedno okrążenie pomiarowe. Czas 2.18,545 był o prawie minutę gorszy od najlepszego rezultatu z wtorku. Kubica miał wówczas siódmy wynik 1.21,495.

W środę Polak na torze był bardzo krótko, okazał się jednym z zaledwie pięciu zawodników, który w ogóle wyjechali z garażu.

Polak jest rezerwowym i testowym kierowcą Williamsa. We wtorek po raz pierwszy od siedmiu lat uczestniczył w oficjalnych jazdach Formuły 1. W mistrzostwach świata w barwach tego teamu mają się ścigać Kanadyjczyk Lance Stroll i Rosjanin Siergiej Sirotkin.

Sezon rozpocznie się 25 marca wyścigiem o GP Australii w Melbourne.