epaselect Anna Gasser of Austria in action during the Women's Snowboard Big Air final at the Alpensia Ski Jumping Centre during the PyeongChang 2018 Olympic Games, South Korea, 22 February 2018.  EPA/DIEGO AZUBEL  EPA-EFE/DIEGO AZUBEL  EPA-EFE/DIEGO AZUBEL 
Dostawca: PAP/EPA. PAP/EPA JAVIER ETXEZARRETA / DIEGO AZUBEL
                                        

            Austriaczka Anna Gasser zdobyła złoty medal w snowboardowej konkurencji big air w zimowych igrzyskach w Pjongczangu. Druga była Amerykanka Jamie Anderson, dwukrotna mistrzyni olimpijska w slopestyle'u, a trzecia Nowozelandka Zoi Sadowski-Synnott. Polki nie startowały.
      
            Finał tej widowiskowej konkurencji, debiutującej w programie igrzysk, miał się odbyć w piątek, ale został przyspieszony o jeden z dzień w związku z przewidywanym silnym wiatrem.

W decydującej rozgrywce wystąpiło 12 snowboardzistek. Każda z nich miała trzy próby, a do punktacji liczyły się dwie (z różną kombinacją trików). Czołowe zawodniczki zademonstrowały wysoki poziom w nowej olimpijskiej konkurencji.

26-letnia Gasser, mistrzyni świata z 2017 roku, która okazała się najlepsza już w poniedziałkowych kwalifikacjach w Pjongczangu, potwierdziła w finale swoją dominację.

Najlepiej spisała się w trzecim skoku (wykonała tzw. double cork 1080), za który otrzymała aż 96,00 pkt, zdecydowanie najwięcej ze wszystkich zawodniczek. Łącznie za dwa skoki - drugi i właśnie trzeci - dostała 185,00.

Suma dwóch not drugiej w klasyfikacji Anderson wyniosła 177,25. Amerykanka, starsza o rok od Austriaczki, 12 lutego triumfowała w Pjongczangu w konkurencji slopestyle, w której okazała się najlepsza także w 2014 roku w Soczi.

W czwartek Anderson prowadziła przed trzecim serią, ale w decydującej próbie nie ustała skoku.

Powody do radości może mieć trzecia Sadowski-Synnott. Zawodniczka, która 6 marca skończy dopiero 17 lat, wywalczyła drugi w historii medal zimowych igrzysk dla Nowej Zelandii. W 1992 roku w Albertville srebro w slalomie zdobyła alpejka Annelise Coberger.