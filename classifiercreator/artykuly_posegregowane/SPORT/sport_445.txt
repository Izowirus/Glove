epa06179288 Polish cyclist Rafal Majka, of Bora-Hansgrohe team, celebrates after winning the 14th stage of La Vuelta cycling race, 175 km between Ecija in Seville and Sierra de la Pandera in Jaen, Spain, 02 September 2017.  EPA/Javier Lizon 
Dostawca: PAP/EPA. Archiwum PAP/EPA © 2018 / Javier Lizon
                                        

            Triumfator kolarskiego wyścigu Tour de Pologne w 2014 roku Rafał Majka nie znalazł się w składzie teamu Bora-Hansgrohe na rozpoczynającą się w sobotę tegoroczną edycję. Zabraknie także jego kolegów z drużyny Macieja Bodnara i Pawła Poljańskiego.
      
            Majka to ostatni polski zwycięzca TdP. Ekipę Bora-Hansgrohe reprezentować będą m.in. Austriak Patrick Konrad i Włoch Davide Formolo, którzy zajęli, odpowiednio, siódme i dziesiąte miejsce w klasyfikacji końcowej tegorocznego Giro d'Italia.

W poniedziałek start w 75. edycji Tour de Pologne potwierdził Michał Kwiatkowski, a wraz z nim wystąpią jego koledzy z teamu Sky Michał Gołaś i Łukasz Wiśniowski. Na liście startowej jest także Przemysław Niemiec (UAE Team Emirates).

Poza tym w wyścigu udział wezmą kolarze polskiego zespołu CCC Sprandi Polkowice, m.in. Paweł Franczak, Paweł Cieślik, Kamil Gradek, Łukasz Owsian i Michał Pałuta. Ponadto zgłoszono siedmiu zawodników, którzy wystartują pod szyldem reprezentacji Polski, w tym Macieja Paterskiego.

Tour de Pologne rozpocznie się w sobotę w Krakowie, a ostatni siódmy etap zakończy się 10 sierpnia w Bukowinie Tatrzańskiej.