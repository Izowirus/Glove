epa04856781 Team Giant Alpecin rider Simon Geschke of Germany  celebrates on the podium after winning the 17th stage of the 102nd edition of the Tour de France 2015 cycling race over 161 km between Digne-les-Bains and Pra Loup, France, 22 July 2015.  EPA/KIM LUDBROOK 
Dostawca: PAP/EPA. PAP/EPA © 2018 / KIM LUDBROOK
                                        

            Amerykańska grupa kolarska, której polska firma CCC od przyszłego roku będzie sponsorem tytularnym, wciąż buduje swój skład. W środę poinformowano o zakontraktowaniu Niemca Simona Geschke, a wcześniej dołączył m.in. Belg Serge Pauwels.
      
            Największym sukcesem w karierze 32-letniego Geschkego było etapowe zwycięstwo na górskim odcinku Tour de France 2015. Z ekipą Sunweb, która wcześniej działa pod nazwą Skil-Shimano, związany był przez dziesięć sezonów.

"Choć raz w swojej karierze chciałem zmienić zespół. Cieszę się na czekające mnie nowe wyzwania, szczególnie na ardeńskie klasyki" - przyznał Geschke.

Niemiec ma opinie solidnego "górala" i pomocnika. Łącznie przejechał 11 wielkich wyścigów (Giro d'Italia, TdF i Vuelta Espana). W lipcowym Tour de France pomógł Belgowi Tomowi Dumoulinowi w zajęciu drugiego miejsca.

Amerykańska grupa w tym sezonie rywalizuje pod szyldem BMC. Producent rowerów nie będzie jednak kontynuował jej wspierania, a jego miejsce zajmie CCC Dariusza Miłka. Nowej nazwy jeszcze nie zdradzono. Być może pojawi się kolejny sponsor.

Nowy projekt Miłka, działającego w branży obuwniczej jednego z najbogatszych Polaków, nie oznacza fuzji BMC z ekipą CCC Sprandi Polkowice, która pod różnymi nazwami od 2000 roku rywalizuje na zapleczu elity. Niewykluczone jednak, że część zawodników i sztabu znajdzie zatrudnienie w nowej drużynie. Na razie zapowiada się, że jej liderem będzie Belg Greg van Avarmaet, 33-letni mistrz olimpijski z Rio de Janeiro.