epa07003918 Ireland's Reece Grego-Cox (L) celebrates with his teammate Ronan Curtis (R) after scoring the equalizer goal 1-1 during the UEFA U-21 Qualifying - Group 5 game between Kosovo and Ireland, in Mitrovica, Kosovo, 07 September 2018.  EPA/VALDRIN XHEMAJ 
Dostawca: PAP/EPA. PAP/EPA © 2018 / VALDRIN XHEMAJ
                                        

            Bez dwóch podstawowych piłkarzy - obrońcy Stephena Warda i napastnika Jonathana Waltersa, ale z debiutantem Ronanem Curtisem zagra reprezentacja Irlandii w towarzyskim meczu z Polską we wtorek we Wrocławiu.
      
            Ward grał do 62. minuty w czwartkowej potyczce z Walią (1:4) w Lidze Narodów, ale opuścił boisko z powodu urazu stopy. Po dokładnych badaniach okazało się, że obrońca klubu angielskiej ekstraklasy Burnley FC, który ma na koncie 50 występów w drużynie narodowej, nie dojdzie do pełni sił do wtorku i zdecydowano, że wróci do klubu.

Do dyspozycji trenera Martina O'Neilla nie będzie też weterana kadry Jonathana Waltersa. 34-letni napastnik Ipswich Town, który latem leczył poważną kontuzję kolana, po pełnym występie przeciw Walii także został odesłany do klubu.

Do zespołu dołączył natomiast Ronan Curtis. 22-latek w barwach grającego w angielskiej League One (trzeci poziom) Portsmouth FC w tym sezonie uzyskał pięć goli w sześciu meczach, a w piątek zdobył bramkę w spotkaniu eliminacji młodzieżowych mistrzostw Europy z Kosowem (1:1). We wtorek z powodu żółtych kartek nie mógłby jednak zagrać w tej ekipie z Niemcami, więc szkoleniowcy obu reprezentacji uzgodnili, że poleci z "dorosłą" do Polski.

Kadra Irlandii na mecz z Polską:

bramkarze: Colin Doyle (Hearts of Midlothian), Sean McDermott (Kristiansund BK, Norwegia), Darren Randolph (Middlesbrough)

obrońcy: Seamus Coleman (Everton), Cyrus Christie (Fulham), Matt Doherty (Wolverhampton Wanderers), Shane Duffy (Brighton&Hove Albion), Richard Keogh (Derby County), Ciaran Clark (Newcastle United), Kevin Long (Burnley FC), John Egan, Enda Stevens (obaj Sheffield United);

pomocnicy: Alan Judge (Brentford), Jeff Hendrick (Burnley), Conor Hourihane (Aston Villa), Shaun Williams (Millwall), David Meyler (Reading), Daryl Horgan (Hibernian), Callum O'Dowda (Bristol City);

napastnicy: Graham Burke, Callum Robinson (obaj Preston North End), Aiden O'Brien (Millwall), Ronan Cutis (Portsmouth).