epa06555852 Brittany Phelan (L) of Canada leads Kelsey Serwa of Canada in the second semi final of the Women's Freestyle Skiing Ski Cross competition at the Bokwang Phoenix Park during the PyeongChang 2018 Olympic Games, South Korea, 23 February 2018.  EPA/SERGEI ILNITSKY 
Dostawca: PAP/EPA. PAP/EPA © 2018 / SERGEI ILNITSKY
                                        

            Reprezentantki Kanady zajęły dwa pierwsze miejsca w olimpijskiej rywalizacji w narciarstwie dowolnym w konkurencji skicross w Pjongczangu. Złoty medal wywalczyła Kelsey Serwa, a srebrny Brittany Phelan. Brąz zdobyła Szwajcarka Fanny Smith.
      
            To dziesiąte złoto Kanady w tegorocznych igrzyskach. Lepsi pod tym względem są tylko sportowcy z Norwegii i Niemiec - po 13.

W finale ostatnia, czwarta, była liderka Pucharu Świata i mistrzyni globu z ubiegłego roku Szwedka Sandra Naeslund.

Serwa także ma dorobku tytuł mistrzyni świata, ale z 2011 roku. Smith wywalczyła ten tytuł dwa lata później, a w 2017 zdobyła srebro. Ma także brązowy krążek z 2015.

Kanada zdominowała tę konkurencję na olimpiadzie. W środę wśród mężczyzn triumfował Brady Leman, natomiast od 2010 roku, kiedy skicross znalazł się w programie igrzysk po raz pierwszy, za każdym razem po złoto sięgały zawodniczki spod znaku Klonowego Liścia. W Vancouver zwyciężyła Ashleigh McIvor, z kolei przed czterema laty w Soczi najlepsza okazała się Marielle Thompson, a 28-letnia obecnie Serwa zdobyła srebro.

W Korei Południowej Thompson przewróciła się w 1/8 finału, a McIvor nie startowała. Czwarta z Kanadyjek India Sherret miała groźny upadek. Ze stoku została zwieziona na toboganie. Na razie nie wiadomo, jak poważne są jej obrażenia.

W tej konkurencji miała wystąpić Karolina Riemen-Żerebecka, ale z powodu kontuzji nie poleciała do Korei Południowej.