epa06977025 Polish rider Michal Kwiatkowski of Sky wearing the red maillot of overall leader during the third stage of the Spanish cycling 'Vuelta' in Mijas, Spain, 27 August 2018. The third stage covers a 178 km route from Mijas to Alhaurin de la Torre in the south of Spain.  EPA/Manu Bruque 
Dostawca: PAP/EPA. PAP/EPA © 2018 / Manu Bruque
                                        

            Amerykanin Ben King (Dimension Data) po finiszu z trzyosobowej grupy wygrał czwarty etap wyścigu Vuelta a Espana z Velez-Malaga do Puerto de Alfacar o długości 161,4 km. Pozycję lidera utrzymał Michał Kwiatkowski (Sky).
      
            Drugi był Kazach Nikita Stalnow (Astana), a trzeci Francuz Pierre Rolland (Education First - Drapac). Kwiatkowski został sklasyfikowany na 13. pozycji, tracąc do zwycięzcy 3.15. Taki sam czas uzyskał Rafał Majka (BORA - hansgrohe), który zajął 25. miejsce.

W klasyfikacji generalnej po czterech etapach Kwiatkowski jest liderem, na drugiej pozycji ze stratą siedmiu sekund jest Niemiec Emanuel Buchmann (BORA - hansgrohe), który we wtorek zajął dziewiątą lokatę.

Na wtorkową rywalizację duży wpływ miał upał. W tych warunkach przez większość etapu uciekało dziewięciu kolarzy, a wśród nich byli King i Stalnow. Na ostatnich podjazdach ta dwójka oddzieliła się od reszty i między sobą rozegrała etapowe zwycięstwo. Na końcowym odcinku zbliżył się do nich Rolland, ale zbyt dużo sił stracił na ich dogonienie, aby włączyć się w walkę na finiszu.

"To spełnienie marzeń. Nie mogłem w to uwierzyć, aż do ostatniego kilometra. Cały sezon przygotowywaliśmy się na ten start. Z zespołem przygotowywałem się w Austrii i podczas Vuelta a Burgos i cały czas jesteśmy lepsi. Wciąż jestem w szoku" - powiedział na mecie King.

Do końca ważyły się losy czerwonej koszulki. Jeszcze na pięć kilometrów przed metą w wirtualnej klasyfikacji liderem był King. W czołówce peletonu Kwiatkowski pozostał bez kolegów z zespołu. W tej grupie utrzymał się również Majka.

W końcówce tempo podkręcili Brytyjczyk Simon Yates (Mitchelton - Scott) i Hiszpan Alejandro Valverde (Movistar Team). Zmniejszyli stratę do uciekinierów i dzięki temu awansowali na trzecie i czwarte miejsce w klasyfikacji generalnej. Awans zanotował też Majka, który ze stratą 42 sekund do Kwiatkowskiego zajmuje 11. miejsce.

W środę zostanie rozegrany piąty etap z Granady do Roquetas de Mar o długości 188,7 km.

Wyniki 4. etapu (Velez-Malaga do Puerto - Alfacar o długości 161,4 km

1. Benjamin King (USA/Dimension Data) 4:33.12
2. Nikita Stalnow (Kazachstan/Astana) 2 s
3. Pierre Rolland (Francja/Education First - Drapac) 13
4. Luis Angel Mate (Hiszpania/Cofidis) 1.08
5. Ben Gastauer (Luksemburg/AG2R La Mondiale) 1.39
6. Jelle Wallays (Belgia/Lotto - Soudal) 1.57
7. Oscar Cabedo (Hiszpania/Burgos - BH) 2.24
8. Simon Yates (Wlk. Brytania/Mitchelton - Scott) 2.48
9. Emanuel Buchmann (Niemcy/BORA - hansgrohe) 2.50
10. Miguel Angel Lopez (Kolumbia/Astana) 3.07
...
13. Michał Kwiatkowski (Polska/Sky) 3.15
25. Rafał Majka (Polska/BORA - hansgrohe) ten sam czas

Klasyfikacja generalna:

1. Michał Kwiatkowski (Polska/Sky) 13:47.19
2. Emanuel Buchmann (Niemcy/BORA - hansgrohe) 7 s
3. Simon Yates (Wlk. Brytania/Mitchelton - Scott) 10
4. Alejandro Valverde (Hiszpania/Movistar Team) 12
5. Wilco Kelderman (Holandia/Sunweb) 25
6. Ion Izagirre (Hiszpania/Bahrain - Merida) 30
7. Tony Gallopin (Francja/AG2R La Mondiale 33
8. Nairo Quintana (Kolumbia/Movistar Team) ten sam czas
9. Steven Kruijswijk (Holandia/LottoNL - Jumbo) 37
10. Enric Mas (Hiszpania/Quick-Step Floors) 42
11. Rafał Majka (Polska/BORA - hansgrohe) ten sam czas