Berlin, Niemcy, 12.08.2018. Od lewej: Polki Anita Włodarczyk (złoty medal) i Joanna Fiodorow (brązowy) podczas dekoracji zwyciężczyń konkursu rzutu młotem, na lekkoatletycznych mistrzostwach Europy w Berlinie, 12 bm. (jkm)  Archiwum PAP/Adam Warżawa 
                                        

            Polska zajęła drugie miejsce w klasyfikacji medalowej lekkoatletycznych mistrzostw Europy w Berlinie. Biało-czerwoni zdobyli 12 krążków, tak jak dwa lata temu w Amsterdamie (byli wówczas pierwsi), jednak tym razem mają o jedno złoto więcej. Pierwsze miejsce zajęli Brytyjczycy.
      
            W niedzielę w ostatnim dniu zawodów błysnęły reprezentantki kraju - wywalczyły na Stadionie Olimpijskim trzy medale: w rzucie młotem złoto zdobyła Anita Włodarczyk i brąz Joanna Fiodorow oraz Sofia Ennaoui srebro w biegu na 1500 m.

Wielka Brytania wywalczyła, tak jak Polska, siedem złotych krążków, ale miała więcej srebrnych i brązowych - w sumie 18 medali.

Trzecia była ekipa gospodarzy, którzy łącznie zdobyli aż 19 medali.

W klasyfikacji obejmującej także rozgrywane jednocześnie w Glasgow mistrzostwa Europy w sześciu innych dyscyplinach Polska uplasowała się na 7. miejscu z dorobkiem 9-6-6. Zdecydowanie wygrała Rosja: 31-19-16.

Tabela medalowa lekkoatletycznych ME w Berlinie:

Z S B razem
1. W. Brytania 7 5 6 18
2. Polska 7 4 1 12
3. Niemcy 6 7 6 19
4. Francja 3 4 3 10
5. Belgia 3 2 1 6
. Grecja 3 2 1 6
7. Białoruś 3 1 3 7
8. Norwegia 3 1 1 5
9. Hiszpania 2 3 5 10
10. Ukraina 2 3 2 7
11. Portugalia 2 0 0 2
12. Holandia 1 3 4 8
13. Turcja 1 2 2 5
14. Szwajcaria 1 2 1 4
Szwecja 1 2 1 4
16. Włochy 1 1 4 6
17. Litwa 1 0 1 2
18. Chorwacja 1 0 0 1
. Izrael 1 0 0 1
20. Czechy 0 2 1 3
21. Azerbejdżan 0 1 0 1
. Bułgaria 0 1 0 1
. Słowacja 0 1 0 1
24. Austria 0 0 2 2
25. Estonia 0 0 1 1
. Węgry 0 0 1 1
. Irlandia 0 0 1 1