epa06122045 Referee Pawel Gil from Poland reacts during the UEFA Champions League third qualifying round, second leg match between BSC Young Boys and Dynamo Kiev, in Bern, Switzerland, 02 August 2017.  EPA/ALESSANDRO DELLA VALLE 
Dostawca: PAP/EPA. Archiwum PAP/EPA © 2018 / ALESSANDRO DELLA VALLE
                                        

            Paweł Gil w trzecim kolejnym dniu będzie na mistrzostwach świata w Rosji sędzią AVAR, czyli asystentem arbitra wideo. Tym razem lublinianina czeka praca przy meczu piłkarzy Kostaryki i Serbii w Samarze.
      
            Sędziów boiskowych Międzynarodowa Federacja Piłkarska (FFA) ogłasza dwa dni meczem, czasami nieco później, natomiast arbitrów ds. wideo – zaledwie kilka godzin przed spotkaniem. W tym drugim przypadku nie musi się spieszyć. Sędziowie do obsługi systemu VAR nie jeżdżą na mecze – ich centrum jest w Moskwie i stąd współpracują z arbitrami boiskowymi pracującymi na stadionach.

W meczu Kostaryka - Serbia głównym sędzią ds. wideoweryfikacji (VAR) będzie Francuz Clement Turpin, a funkcję AVAR (czyli asystenta VAR) ma pełnić Paweł Gil.

To już trzeci mecz niespełna 42-letniego Gila w roli sędziego AVAR. W piątek pełnił tę funkcję przy spotkaniu Egiptu z Urugwajem (0:1), zaś dzień później – Argentyny z Islandią (1:1), gdzie głównym sędzią boiskowym był Szymon Marciniak, a jego asystentami na liniach – Tomasz Listkiewicz i Paweł Sokolnicki.

Sztaby do obsługi systemu wideoweryfikacji na mundialu w Rosji są czteroosobowe. Sędzią VAR ds. pozycji spalonych (tzw. offside VAR) w Samarze będzie Francuz Cyril Gringore, a sędzią pomocniczym – Portugalczyk Artur Dias.

Jako główny arbiter na boisku pracować będzie Senegalczyk Malang Diedhiou. Początek meczu o godz. 14 polskiego czasu.

Z Moskwy - Maciej Białek