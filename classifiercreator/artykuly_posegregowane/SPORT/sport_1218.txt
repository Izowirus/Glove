Kuusamo, Finlandia, 24.11.2017. Reprezentantka Polski Justyna Kowalczyk po ćwierćfinale sprintu techniką klasyczną w inauguracyjnych zawodach Pucharu Świata 2017/18 w biegach narciarskich sezonu 2017/2018 w Kuusamo, 24 bm. Nasza zawodniczka zajęła w swojej serii czwarte miejsce i odpadła z rywalizacji. (paw) PAP/Grzegorz Momot Archiwum PAP © 2018 / Grzegorz Momot
                                        

            Justyna Kowalczyk z powodu problemów żołądkowych zrezygnowała ze startu w 94. edycji szwedzkiego 90-kilometrowego narciarskiego Biegu Wazów, który rozegrany zostanie w niedzielę. W 2015 roku Polka, startując po raz pierwszy, wygrała te legendarne zawody.
      
            Wiadomość potwierdził fiński biegacz Heli Heiskanen z jej zespołu Team Trantino Robinson Trainer na łamach fińskiej gazety „Kestavyysurheilu” zaznaczając, że przyczyną absencji są problemy żołądkowe.

„Ikona tej imprezy i biegów narciarskich nie wystartuje w naszych legendarnych zawodach, które w tak imponującym stylu wygrała w 2015 roku” - skomentował szwedzki dziennik „Expressen”.

Bieg Wazów jest najstarszym, najdłuższym i największym na świecie maratonem narciarskim rozgrywanym w Szwecji od 1922 roku. Rozpoczyna się w miejscowości Saelen, a kończy po 90 kilometrach w Mora. To historyczna trasa - arena wydarzeń z 1521 roku, kiedy to podczas wojny duńsko-szwedzkiej przyszły król Szwecji Gustaw Waza ucieczką na nartach do Norwegii uratował życie.

Zbigniew Kuczyński