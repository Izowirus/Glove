Dwa medale lekkoatletycznych mistrzostw Europy w Berlinie zdobyli w rzucie młotem reprezentanci Polski - złoty wynikiem 80,12 m wywalczył Wojciech Nowicki, a srebrny rezultatem 78,69 Paweł Fajdek. Na podium stanął jeszcze Węgier Bence Halasz - 77,36.
      
            Fajdek (KS Agros Zamość), obrońca tytułu, miał jedynie trzy udane próby spośród sześciu, natomiast Nowicki (KS Podlasie Białystok), który w poprzednich mistrzostwach w Amsterdamie dwa lata temu był trzeci, spalił tylko jedną.