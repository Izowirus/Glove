Soczi, Rosja, 17.06.2018. Piłkarz reprezentacji Polski Karol Linetty podczas konferencji prasowej w Soczi, 17 bm. Reprezentacja Polski przygotowuje się do swego pierwszego meczu mistrzostw świata w grupie H z Senegalem, który odbędzie się 19 bm. (js) PAP/Bartłomiej Zborowski

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup).  EDITORIAL USE ONLY PAP © 2018 / Bartłomiej Zborowski
                                        

            Karol Linetty przyznał, że polscy piłkarze mają za sobą dokładne analizy Senegalu, z którym zmierzą się we wtorek w Moskwie w swoim pierwszym meczu mistrzostw świata w Rosji. "Musimy być przygotowani na siłowy styl gry" – podkreślił reprezentacyjny pomocnik.
      
            23-letni zawodnik Sampdorii Genua w minionym sezonie rozegrał 29 meczów w Serie A.

"Dobrze się czuję, ale pod względem fizycznym świetnie wyglądałem już w Arłamowie. Głowa do góry! Pewność siebie i walczymy" – rzucił Linetty na niedzielnej konferencji prasowej.

Wolny czas polscy piłkarze spędzają m.in. oglądając mecze mundialu.

"Kiedy mamy wolne popołudnia, to każdy z nas siada przed telewizorem. Wiele drużyn prezentuje wysoki poziom. Wszyscy oglądaliśmy spotkanie Portugalia – Hiszpania (3:3 – PAP). To był wspaniały spektakl, było na co popatrzeć" – ocenił.



O miejsce w środku drugiej linii Linetty konkuruje m.in. z Jackiem Góralskim z Łudogorca Razgrad.

"W reprezentacji jest duża rywalizacja. Każdy z nas na swojej pozycji walczy o miejsce w składzie z dwa lub trzema innymi graczami. To świadczy o wysokiej jakości naszej drużyny" – dodał.

We wtorek Polacy zagrają w Moskwie z Senegalem w swoim pierwszym meczu w Rosji.



"Znamy słabe strony Senegalu i musimy je wykorzystać, aby zdobyć trzy punkty. Mieliśmy analizę i ostatnie mecze towarzyskie nie oddają siły tej drużyny. W eliminacjach mundialu prezentowała się dużo lepiej. Wiemy, czego się spodziewać. Ci piłkarze słyną z siłowego stylu gry i musimy być na to przygotowani" – zaznaczył Linetty.

W poniedziałek o 10.30 czasu polskiego biało-czerwoni wylecą do Moskwy, gdzie o godz. 18 rozpocznie się oficjalna konferencja prasowa, a pół godziny później trening na stadionie Spartaka. W kolejnych meczach Polacy zagrają z Kolumbią (24 czerwca w Kazaniu) i Japonią (28 czerwca w Wołgogradzie).

Z Soczi - Marcin Cholewiński