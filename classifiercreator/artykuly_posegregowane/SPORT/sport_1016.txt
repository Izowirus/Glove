epa05508385 Asbel Kiprop from Kenya speaks during a press conference on the eve of the Athletissima international Athletics meeting in Lausanne, Switzerland, 24 August 2016. The annual athletics meeting in Lausanne, part of the 2016 IAAF Diamond League, runs on 25 August 2016. EPA/JEAN-CHRISTOPHE BOTT Dostawca: PAP/EPA. Archiwum PAP/EPA © 2018 / JEAN-CHRISTOPHE BOTT
                                        

            Athletics Integrity Unit, organ odpowiedzialny za walkę z dopingiem Międzynarodowego Stowarzyszenia Federacji Lekkoatletycznych (IAAF), potwierdziło pozytywne wyniki badań na obecność erytropoetyny (EPO) u mistrza olimpijski z Pekinu w biegu na 1500 m Asbela Kipropa.
      
            "AIU" potwierdziło w piątek, że wyniki próbki B również okazały się pozytywne. Zapewniono jednocześnie, że nie było możliwości pomylenia próbek lub manipulowania ich wynikami.

Dzień wcześniej mistrz olimpijski z Pekinu w biegu na 1500 m i trzykrotny mistrz świata na tym dystansie, wysnuł wiele zarzutów pod adresem urzędników, którzy przeprowadzali listopadowy test.

"Czytałem teksty łączące mnie z zażywaniem niedozwolonej substancji. Jako sportowiec jestem na pierwszym froncie walki z dopingiem w Kenii. To walka, w której sens mocno wierzę i którą wspieram. Nie zaprzepaściłbym wszystkiego, na co pracowałem od mojego pierwszego międzynarodowego startu w 2007 roku. Mam nadzieję, że będę mógł udowodnić, że jestem czysty w każdy możliwy sposób" - zaznaczył Kiprop w wiadomości opublikowanej za pośrednictwem aplikacji WhatsApp.

Kiprop złoty medal olimpijski z Pekinu otrzymał po tym jak na stosowaniu niedozwolonej substancji przyłapano pierwotnego triumfatora Rashida Ramziego z Bahrajnu. Poza tym ma w dorobku trzy tytuły mistrza świata (2011, 2013 i 2015).

W ostatnich sześciu latach na podstawie testów wykryto doping u ok. 50 kenijskich lekkoatletów. Wieści dotyczące Kipropa to kolejny cios dla reputacji tego afrykańskiego kraju, którego reprezentanci dominują od wielu lat w biegach na średnich i długich dystansach. Wielokrotnie krytykowano Kenię za niespełnienia standardów dotyczących badań antydopingowych.