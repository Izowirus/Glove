epa06847857 Senegal players react after the FIFA World Cup 2018 group H preliminary round soccer match between Senegal and Colombia in Samara, Russia, 28 June 2018.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/WALLACE WOON   EDITORIAL USE ONLY 
Dostawca: PAP/EPA. Archiwum PAP/EPA © 2018 / WALLACE WOON
                                        

            Senegalska Federacja Piłkarska zwróciła się do FIFA o zmianę zasad klasyfikacji fair play, która zadecydowała o wyeliminowaniu reprezentacji tego kraju z mistrzostw świata w Rosji.
      
            Po raz pierwszy w historii MŚ doszło do takiego przypadku. Po trzech meczach grupowych Japonia i Senegal miały po cztery punkty, taki sam bilans bramek 4-4, a ich bezpośredni mecz zakończył się remisem 2:2. Japonia miała jednak cztery żółte kartki, a Senegal - sześć, i dzięki temu przeszła do fazy pucharowej.

Japończycy, mimo że w czwartek przegrywali z Polską 0:1, w końcowych minutach grali na czas, przy gwizdach publiczności w Wołgogradzie, chcąc przede wszystkim uniknąć straty drugiego gola, który wyeliminowałby ich z turnieju. W Samarze utrzymywał się bowiem korzystny dla nich rezultat w meczu Senegal - Kolumbia (0:1).

"W przyszłości FIFA powinna karać drużynę grającą w taki sposób" - powiedział BBC rzecznik senegalskiej federacji Kara Thioune.

"FIFA przyjęła nowy system, ale czy klasyfikacja fair play rozwiązuje wszystkie problemy? Po meczu ani Japonia, ani Polska nie poniosły konsekwencji. Powinny istnieć sposoby karania piłkarzy, trenerów lub drużyn za taką postawę" - dodał Thioune.

Jak poinformowała BBC, senegalska federacja przesłała do FIFA dwa listy, skarżąc się na postawę piłkarzy Japonii, którzy - jej zdaniem - nie zachowali zasad fair play w końcówce meczu z Polską. Stwierdziła również, że jest "zszokowana" wypowiedzią trenera Akiry Nishino na pomeczowej konferencji prasowej, który wprost przyznał, że dał swoim zawodnikom wskazówkę, by grali na utrzymanie wyniku.