Rami Bedoui (L) of Tunisia and Alberto Quintero of Panama in action during the FIFA World Cup 2018 group G preliminary round soccer match between Panama and Tunisia in Saransk, Russia, 28 June 2018.


                                        

            Tunezja pokonala Panamę 2:1 w meczu grupy G piłkarskich mistrzostw świata.
      
            Grupa G: Panama - Tunezja 1:2 (1:0).

Bramki: 1:0 Yassine Meriah (33-samobójcza), 1:1 Fakhreddine Ben Youssef (51), 1:2 Wahbi Khazri (66).

Żółta kartka - Panama: Ricardo Avila, Gabriel Gomez, Luis Tejada. Tunezja: Ferjani Sassi, Anice Badri, Ghaylene Chaaleli.

Sędzia: Nawaf Shukralla (Bahrajn). Widzów 37 168.

Panama: Jaime Penedo - Adolfo Machado, Roman Torres, Fidel Escobar, Luis Ovalle - Edgar Barcenas, Anibal Godoy, Gabriel Gomez, Ricardo Avila (80. Abdiel Arroyo), Jose Luis Rodriguez - Gabriel Torres (46. Harold Cummings).

Tunezja: Aymen Mathlouthi - Hamdi Nagguez, Rami Bedoui, Yassine Meriah, Oussama Haddadi - Ferjani Sassi (46. Anice Badri), Ellyes Skhiri, Ghaylene Chaaleli - Fakhreddine Ben Youssef, Wahbi Khazri (89. Bassem Srarfi), Naim Sliti (76. Ahmed Khalil).

Los obu drużyn był przed ostatnim meczem przesądzony. Obie wracają do domu, więc trenerzy dokonali sporej liczby zmian w składach i pozwolili zagrać zawodnikom rzadziej wcześniej występującym. Spotkanie w Sarańsku mogło się podobać, bo oba zespoły zaprezentowały ofensywny futbol.

Większą piłkarską ogładą wykazywali się Tunezyjczycy i to oni dominowali w początkowych fragmentach, jednak nie miało to przełożenia na sytuacje podbramkowe. Rzadziej atakujący Panamczycy objęli za to prowadzenie w 33. minucie. W krótkim czasie urządzili prawdziwą kanonadę w kierunki bramki Aymena Mathlouthia. Po trzeciej próbie Jose Luis Rodriguez piłka odbiła się jeszcze od Yassine Meriaha i wpadła do siatki obok bezradnego golkipera.

Zespół z Afryki jeszcze przed przerwą stworzył sobie dwie okazje do wyrównania. Najpierw po dośrodkowaniu Oussamy Haddadiego Fakhreddine Ben Youssef uderzył głową obok lewego słupka. Z kolei strzelającemu z powietrza Wahbiemu Khazriemu zabrakło precyzji i nie trafił w bramkę.

Tunezyjczycy dopięli swego w 51. minucie. "Rozklepali" defensywę rywali i po zagraniu Khazriego Ben Youssef nie miał problemów z umieszczeniem piłki w siatce. Był to 2500. gol zdobyty w historii mundialu. Po dwóch minutach zawodnik saudyjskiego klubu Ettifaq FC mógł powtórzyć swój wyczyn, ale tym razem przestrzelił.

W 66. minucie gracze Tunezji przeprowadzili jakby kopię akcji, która przyniosła im pierwszego gola. Tym razem jednak ostatnim podaniem popisał się Haddadi, a piłkę do bramki skierował Khazri. To pierwszy zawodnik tegorocznego mundialu, który w punktacji kanadyjskiej może pochwalić się co najmniej dwoma trafieniami i asystami.

Do końca obie jedenastki dążyły do zmiany rezultatu, ale żadnej z nich ta sztuka się nie udała. Tunezja odniosła pierwsze zwycięstwo w MŚ od 1978 roku i w ogóle drugie w historii swoich występów w tej imprezie.