Leonardo Jardim nie jest już trenerem piłkarzy AS Monaco. Portugalski szkoleniowiec został zwolniony z powodu słabych wyników. Drużyna, której barw broni Kamil Glik, w dziewięciu meczach ligi francuskiej zdobyła tylko sześć punktów i w tabeli zajmuje 18. miejsce.
      
            Jardim pracował w Monaco od 2014 roku. W sezonie 2016/17 zdobył z klubem mistrzostwo Francji i dotarł do półfinału Ligi Mistrzów.

Obecne rozgrywki w Ligue 1 zespół z Księstwa zaczął od pokonania na wyjeździe Nantes 3:1, ale w sześciu kolejnych meczach zanotował po trzy remisy i porażki. W Lidze Mistrzów natomiast uległ u siebie Atletico Madryt 1:2 i na wyjeździe Borussii Dortmund 0:3.