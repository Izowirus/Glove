epa06637620 Patrycja Piechowiak of Poland makes an attempt during the 69 kg women's clean and jerk final at the Weightlifting European Championships, held at the Olympic Center in Izvorani village, 40 Km north from Bucharest, Romania, 30 March 2018. PAP/EPA/ROBERT GHEMENT 
                                        

            Patrycja Piechowiak (Budowlani Całus Nowy Tomyśl) uzyskała 215 kg w dwuboju i zdobyła brązowy medal w kat. 69 kg w mistrzostwach Europy w podnoszeniu ciężarów w Bukareszcie. Zwyciężyła Szwedka Patricia Strenius z rezultatem 230 kg.
      
            Drugie miejsce zajęła Włoszka Giorgia Bordignon - 224 kg. To 40. medal wywalczony przez reprezentantkę Polski w mistrzostwach Europy, a 20. brązowy. W Bukareszcie złoto w kat. 53 kg wywalczyła wcześniej Joanna Łochowska.

Piechowiak miała pięć udanych podejść, spaliła tylko pierwsze w podrzucie do 112 kg.

Po pierwszym boju rwaniu Piechowiak była trzecia. Miała trzy udane podejścia do 93, 96 i 98 kg. Prowadziła Bordignon - 102 kg, Strenius była druga z rezultatem 99 kg.

Pechowo udział w zawodach zakończyła jedna z kandydatek do medalu Rumunka Florina Hulpan. W rwaniu sztangi o ciężarze 95 kg doznała kontuzji prawego stawu łokciowego i musiała się wycofać.



W podrzucie doskonałe przygotowanie zaprezentowała Szwedka. Miała trzy udane podejścia do 122, 126 i 131 kg. Po drugim, choć już zapewniła sobie złoty medal, gdyż Włoszka dwa razy spaliła 126 kg i zawody ukończyła z zaliczeniem tylko 122 kg, Strenius skutecznie zaatakowała 131 kg.

W Bukareszcie nie startowała żadna z medalistek z ubiegłego roku ze Splitu, gdyż Rosja, Ukraina i Białoruś - państwa które reprezentowały, są na rok zawieszone przez Międzynarodową Federację Podnoszenia Ciężarów (IWF) za skandale dopingowe.

Polka o medal walczyła korespondencyjnie z Gruzinką Tatią Lortkipanidze, która przed południem zwyciężyła w grupie B z rezultatem 214 kg. Piechowiak, aby stanąć na najniższym stopniu podium musiała w trzecim, ostatnim podejściu podrzutu zaliczyć 117 kg. Udało się i dzięki temu "rzutem na taśmę" o jeden kilogram w dwuboju wyprzedziła rywalkę.

Wyniki w kat. 69 kg:
1. Patricia Strenius (Szwecja) 230 kg (99+131)2. Giorgia Bordignon (Włochy) 224 (102+122)3. Patrycja Piechowiak (Polska) 215 (98+117)4. Tatia Lortkipanidze (Gruzja) 214 (93+121) 1. m. w gr. B5. Bianca Ionita (Rumunia) 203 (91+112)6. Nora Jaggi (Szwajcaria) 195 (86+109) 2. m. w gr. B