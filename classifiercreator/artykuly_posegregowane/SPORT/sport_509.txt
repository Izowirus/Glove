epa06891745 French president Emmanuel Macron (L) embraces Kylian Mbappe of France after the FIFA World Cup 2018 final between France and Croatia in Moscow, Russia, 15 July 2018. France won the match 4-2.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/FELIPE TRUEBA   EDITORIAL USE ONLY 
Dostawca: PAP/EPA. PAP/EPA © 2018 / FELIPE TRUEBA
                                        

            Prezydent Francji Emmanuel Macron nie krył radości z triumfu "Trójkolorowych" w finale piłkarskich mistrzostw świata w Moskwie z Chorwacją 4:2. "To jest puchar, po który przyjechaliśmy. Jestem bardzo szczęśliwy i dumny" - powiedział.
      
            Francja sięgnęła po raz drugi w historii po mistrzostwo świata, powtarzając sukces z 1998 roku.

"Jestem bardzo szczęśliwy z naszego triumfu, dumny z piłkarzy (francuskich - PAP), ale także z Chorwatów, którzy zagrali bardzo dobrze w finale" - dodał Macron.

Na oficjalnym koncie na Twitterze zamieścił dodatkowo krótki, ale wymowny wpis: "dziękuję", skierowany do zawodników i trenera Didiera Deschampsa, który został trzecią osobą w historii - zwycięzcą mundialu zarówno jako zawodnik, jak i trener; wcześniej dokonali tego Brazylijczyk Mario Zagallo i Niemiec Franz Beckenbauer).

Gratulował także prezydentowi Rosji - organizacji mundialu i występu drużyny gospodarzy, która dotarła do ćwierćfinału, w którym uległa Chorwacji po rzutach karnych.

"Gratuluję organizacji mistrzostw przy doskonałym zapewnieniu bezpieczeństwa w epoce informatyzacji i cyberzagrożenia. To było wyzwanie. Gratuluję też występu drużyny rosyjskiej, która grała z wielką odwagą" - powiedział Macron.

Prezydent USA Donald Trump wyrazy uznania skierował do przywódcy Francji - za odniesienie sukcesu oraz najważniejszego człowieka Rosji - za organizację mundialu.

"Organizacja turnieju była naprawdę świetna. Jedna z najlepszych" - ocenił.

"Gratulacje dla Francji, która pokazała niezwykły futbol zdobywając Puchar Świata" - napisał Trump na oficjalnym koncie na Twitterze.

Prezydent Rosji nie krył satysfakcji ze słów przywódców innych krajów i cieszył się z wysokiego poziomu meczu finałowego.

"Finał był fantastycznym, cudownym wydarzeniem. Jesteśmy dumni jako organizatorzy z tego, co zrobiliśmy dla kibiców tego wspaniałego sportu. My sami, cały kraj, czerpaliśmy niesamowitą przyjemność z kontaktów ze światem piłki nożnej i fanami, którzy dotarli tu z różnych zakątków globu" - podkreślił prezydent Rosji.