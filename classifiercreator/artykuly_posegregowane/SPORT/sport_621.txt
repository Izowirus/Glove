Warszawa, 05.09.2017. Irena Szewińska, była lekkoatletka, medalistka olimpijska, obecnie wiceprezes PKOl, przy swoim zdjęciu na wernisażu wystawy fotografii sportowej Eugeniusza Warmińskiego, fotoreportera m.in. "Przeglądu Sportowego", czasopisma "Sportowiec" i "Lekkoatletyki", w Centrum Olimpijskim w Warszawie, 5 bm. (jkm) Archiwum fot. PAP/Bartłomiej Zborowski
                                        

            Od 2019 roku będzie organizowany Memoriał Ireny Szewińskiej - poinformował w sobotę wieczorem na Twitterze Polski Związek Lekkiej Atletyki. Zawody będą rozgrywane 29 czerwca lub w dniu najbliższym tej daty.
      
            "Zgodnie z decyzją prezesa PZLA Henryka Olszewskiego od 2019 roku w dniu 29 czerwca (lub dniu najbliższym daty) PZLA będzie organizował Memoriał Ireny Szewińskiej" - napisano.

Zdobywczyni siedmiu medali olimpijskich (trzy złote, dwa srebrne i dwa brązowe), wiceprezes PKOl i członkini MKOl zmarła 29 czerwca przed północną w szpitalu w Warszawie. Miała 72 lata. Była rekordzistką Polski, Europy i świata w biegach na 100, 200, 400 metrów, w skoku w dal i sztafetach.