epaselect Kjeld Nuis of the Netherlands in action during the Men's Speed Skating 1000 m competition at the Gangneung Oval during the PyeongChang 2018 Olympic Games, South Korea, 23 February 2018.  EPA/VALDRIN XHEMAJ 
Dostawca: PAP/EPA. PAP/EPA EPA / VALDRIN XHEMAJ
                                        

            Mistrz olimpijski z Pjongczangu w łyżwiarstwie szybkim na 1000 i 1500 m Holender Kjeld Nuis osiągnął 93 km/h w próbie przeprowadzonej w pobliżu Lulei w północnej Szwecji. Według organizatorów został najszybszym człowiekiem na lodzie - poinformowały media w Holandii.
      
            28-letni Holender jechał na naturalnym torze za samochodem, który ciągnął za sobą, a przed łyżwiarzem, osłonę chroniącą go przed wiatrem. Nuis przyznał, że gdy osiągnął około 90 km/h przestał mieć kontrolę nad swoimi poczynaniami na lodzie. W sumie przejechał około 2000 metrów.

Organizatorzy z Red Bull nie podali, ile wynosiło poprzednie najlepsze osiągnięcie.

Podczas rywalizacji sportowej rekord prędkości został ustanowiony w biegu na 500 m w 2015 roku w Salt Lake City przez Rosjanina Pawła Kuliżnikowa, który przejechał ten dystans w 33,98 sekundy, co dało średnią około 53 km/h.