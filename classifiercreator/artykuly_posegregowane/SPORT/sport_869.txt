epa06798433 Barbora Krejcikova and Katerina Siniakova of the Czech Republic play Makoto Ninomiya and Eri Hozumi of Japan during their women’s doubles final match during the French Open tennis tournament at Roland Garros in Paris, France, 10 June 2018.  EPA/CAROLINE BLUMBERG 
Dostawca: PAP/EPA. PAP/EPA © 2018 / CAROLINE BLUMBERG
                                        

            Rozstawione z "szóstką" Czeszki Katerina Siniakova i Barbora Krejcikova zwyciężyły w grze podwójnej wielkoszlemowego turnieju tenisowego French Open. W niedzielnym finale w Paryżu wygrały z Japonkami Eri Hozumi i Makoto Ninomiyą 6:3, 6:3.
      
            To pierwszy tytuł czeskich zawodniczek w Wielkim Szlemie. Wcześniej wygrywały w imprezach WTA, ale z innymi partnerkami; 22-letnia Siniakova ma na koncie trzy zwycięstwa, a rok starsza Krejcikova - dwa.

W trzech pierwszych meczach French Open Czeszki wygrywały w trzech setach, zaś od ćwierćfinału nie przegrały ani jednej partii. Wyeliminowały m.in. pary z "dwójką" i "trójką".

W niedzielę o godz. 15 rozpocznie się finał singla - najwyżej rozstawiony Hiszpan Rafael Nadal, który jest o krok od rekordowego 11. triumfu we French Open, spotka się z Austriakiem Dominikiem Thiemem (7.).

W sobotę w singlu triumfowała liderka światowego rankingu Rumunka Simona Halep, a w deblu najlepsi byli Francuzi Nicolas Mahut i Pierre-Hugues Herbert. W rywalizacji juniorek w grze podwójnej zwyciężyły Iga Świątek i Amerykanka Caty McNally.

Wynik finału gry podwójnej kobiet:

Katerina Siniakova, Barbora Krejcikova (Czechy, 6) - Eri Hozumi, Makoto Ninomiya (Japonia) 6:3, 6:3.