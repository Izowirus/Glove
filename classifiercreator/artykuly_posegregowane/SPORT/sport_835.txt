epa06122045 Referee Pawel Gil from Poland reacts during the UEFA Champions League third qualifying round, second leg match between BSC Young Boys and Dynamo Kiev, in Bern, Switzerland, 02 August 2017.  EPA/ALESSANDRO DELLA VALLE 
Dostawca: PAP/EPA. PAP/EPA © 2018 / ALESSANDRO DELLA VALLE
                                        

            Paweł Gil będzie sędzią AVAR, czyli asystentem arbitra wideo, podczas piątkowego meczu w Jekaterynburgu Egipt - Urugwaj w grupie A piłkarskich mistrzostwa świata – ogłosiła FIFA.
      
            Sędziów boiskowych tych zawodów Międzynarodowa Federacja Piłkarska wyznaczyła już wcześniej (spotkanie w Jekaterynburgu jako główny poprowadzi znany Holender Bjoern Kuipers), natomiast teraz ogłoszono obsadę arbitrów wideo.

W meczu Egipt – Urugwaj głównym sędzią ds. wideoweryfikacji (VAR) będzie Holender Danny Makkelie, a funkcję AVAR (czyli asystenta VAR) ma pełnić Paweł Gil. Dla sędziego z Lublina to debiut na mundialu w jakiejkolwiek roli.

Sztaby do obsługi systemu wideoweryfikacji na mundialu w Rosji są czteroosobowe. Sędzią VAR ds. spalonych (tzw. offside VAR) w Jekaterynburgu będzie Francuz Cyril Gringore, a sędzią pomocniczym – jego rodak Clement Turpin. Początek o godz. 14 polskiego czasu.

Dzień wcześniej FIFA poinformowała wstępnie, że sobotni mecz grupy D Argentyna – Islandia w Moskwie poprowadzi jako sędzia główny na boisku Szymon Marciniak.

Ostatnim spotkaniem mundialu sędziowanym przez Polaka (Ryszarda Wójcika) był mecz Holandia – Korea Południowa (5:0), który odbył się 20 czerwca 1998 roku w Marsylii.

Z Moskwy Maciej Białek