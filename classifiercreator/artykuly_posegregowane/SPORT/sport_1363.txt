epa06531143 Gold medal winner Michela Moioli of Italy reacts during the venue ceremony after the Women's Snowboard Cross SBX Final at the Bokwang Phoenix Park during the PyeongChang 2018 Olympic Games, South Korea, 16 February 2018.  EPA/SERGEI ILNITSKY 
Dostawca: PAP/EPA. PAP/EPA © 2018 / SERGEI ILNITSKY
                                        

            Włoska snowboardzistka Michela Moioli zdobyła złoty medal igrzysk olimpijskich w Pjongczangu w konkurencji snowcross. Drugie miejsce zajęła 16-letnia Francuzka Julia Pereira de Sousa Mabileau, a trzecie mistrzyni sprzed czterech lat z Soczi Czeszka Eva Samkova.
      
            To drugi złoty medal Włochów w Korei Południowej. Wcześniej najszybsza na 500 m w short tracku była Arianna Fontana.

Jedyna Polka w stawce Zuzanna Smykała odpadła w ćwierćfinale i została sklasyfikowana na 20. miejscu.

Moioli jest liderką Pucharu Świata, ale poważną kandydatką do złotego medalu była także Samkova, chorąży reprezentacji Czech podczas ceremonii otwarcia. Mistrzyni olimpijska z Soczi nie najlepiej rozpoczęła finałowy wyścig. Jeszcze kilkadziesiąt metrów przed metą jechała na ostatniej pozycji, by w ostatniej chwili wyprzedzić trzy rywalki.

Jedną z nich była pięciokrotna mistrzyni świata Amerykanka Lindsey Jacobellis, która w igrzyskach startowała po raz czwarty, ale nie doczekała się złota. Jedyny medal - srebrny - wywalczyła w Turynie w 2006 roku.