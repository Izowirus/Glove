epa05900352 Polish tennis player Alicja Rosolska pose after beating Ukranian Nadiia Kichenok and Slovenian Dalila Jakupovic during their Monterrey Tennis Open doubles final's match in Monterrey, Nuevo Leon, Mexico, 09 April 2017.  EPA/Miguel Sierra 
Dostawca: PAP/EPA. Archiwum PAP/EPA © 2018 / Miguel Sierra
                                        

            Alicja Rosolska i Nikola Mektic awansowali do finału gry mieszanej w wielkoszlemowym turnieju tenisowym US Open w Nowym Jorku. Polsko-chorwacka para w półfinale pokonała Chinkę Shuai Zhang i Australijczyk Johna Peersa 2:6, 6:4, 10-7.
      
            O tytuł Rosolska i Mektic powalczą z Amerykanką Bethanie Mattek-Sands i Brytyjczykiem Jamie'em Murrayem, którzy wygrali z duetem gospodarzy Christina McHale - Ryan Harrison 6:4, 2:6, 10-8.

Półfinałowe spotkanie 32-letniej warszawianki i Chorwata było bardzo wyrównane, a w całym meczu to rywale zdobyli więcej punktów. W decydujących momentach jednak udanymi zagraniami popisywali się Rosolska i Mektic, którzy w tzw. super tie-breaku prowadzili od początku, m.in. 4-1 czy 7:2.

Występ w finale oznacza premię w wysokości 70 tys. dolarów, a zwycięzcy otrzymają po 155 tys.

Poprzednio polska tenisistka w finale miksta wystąpiła w 2012 roku w paryskim French Open, a była nią długoletnia partnerka deblowa Rosolskiej - Klaudia Jans Ignacik.

Dwukrotnie w finale gry mieszanej w Wielkim Szlemie zaprezentował się Marcin Matkowski, ale w US Open 2012, jak i French Open trzy lata później przegrał decydujący pojedynek.

Rosolska jako jedyna z polskich tenisistów zgłosiła się do miksta w tegorocznej edycji US Open. Startowała także w deblu - w tej konkurencji odpadła w pierwszej rundzie. Jej partnerką jest od dłuższego czasu Amerykanka Abigail Spears, z którą w lipcu dotarły do półfinału Wimbledonu.

Poza nią w stawce nowojorskiej imprezy w zmaganiach seniorów z biało-czerwonych został jeszcze tylko Łukasz Kubot, który dotarł już do półfinału debla.

Wyniki półfinałów gry mieszanej:

Alicja Rosolska, Nikola Mektic (Polska, Chorwacja) - Shuai Zhang, John Peers (Chiny, Australia) 2:6, 6:4, 10-7
Bethanie Mattek-Sands, Jamie Murray (USA, W.Brytania) - Christina McHale, Christian Harrison (USA) 6:4, 2:6, 10:8