epa06825761 Ramin Rezaeian (C) of Iran goes for a header during the FIFA World Cup 2018 group B preliminary round soccer match between Iran and Spain in Kazan, Russia, 20 June 2018.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/DIEGO AZUBEL   EDITORIAL USE ONLY 
Dostawca: PAP/EPA. PAP/EPA © 2018 / DIEGO AZUBEL
                                        

            Hiszpania zgodnie z przewidywaniami pokonała w Kazaniu Iran 1:0 w meczu grupy B piłkarskich mistrzostw świata. Bramkę dla zwycięzców strzelił Diego Costa.
      
            Grupa B: Iran - Hiszpania 0:1 (0:0).

Bramka: 0:1 Diego Costa (54).

Żółta kartka - Iran: Vahid Amiri, Omid Ebrahimi.

Sędzia: Andres Cunha (Urugwaj). Widzów 42 718.

Iran: Ali Beiranvand - Ramin Rezaeian, Majid Hosseini, Morteza Pouraliganji, Ehsan Hajsafi (69. Milad Mohammadi) - Saeid Ezatolahi, Omid Ebrahimi, Vahid Amiri (86. Saman Ghoddos) - Mehdi Taremi, Karim Ansarifard (74. Alireza Jahanbakhsh), Sardar Azmoun.

Hiszpania: David de Gea - Jordi Alba, Sergio Ramos, Gerard Pique, Dani Carvajal - Sergio Busquets, Lucas Vazquez (79. Marco Asensio), Andres Iniesta (71. Koke), Isco, David Silva - Diego Costa (89. Rodrigo Moreno).

Hiszpania zgodnie z przewidywaniami pokonała Iran w meczu grupy B piłkarskich mistrzostw świata, ale okoliczności w jakich tego dokonała mogą budzić zdziwienie. Wygrała tylko 1:0, w dodatku po bardzo przypadkowym golu, a w końcówce drżała o wynik, bo rywale przeprowadzili kilka groźnych akcji.

Od początku spotkania Iran skupiony był praktycznie tylko na defensywie. Długimi fragmentami wszyscy jego piłkarze znajdowali się nie dalej niż 35 m od własnej bramki.

Hiszpanie natomiast cierpliwie konstruowali akcje, ale nie potrafili się przebić. Nieliczne próby strzałów zza pola karnego były natomiast blokowane. W pierwszej połowie złoci medaliści MŚ 2010 popisali się tylko jednym celnym uderzeniem.

W 50. minucie ładnie z dystansu strzelał Sergio Busquets, ale bramkarz Alireza Beiranvand nie dał się zaskoczyć. Chwilę później niespodziewanie groźną akcję przeprowadzili Irańczycy. Karim Ansarifard nie trafił jednak w bramkę.

Jak się okazało, decydująca sytuacja miała miejsce w 54. minucie. Piłkę w irańskim polu karnym dostał Diego Costa. Stojący tyłem do bramki Hiszpan próbował się odwrócić i strzelić. Interweniujący Ramin Rezaeian natomiast tak niefortunnie wybijał piłkę, że ta odbiła się od nogi Costy i wpadła do siatki.

Iran porzucił ultradefensywne ustawienie i zaczął myśleć o wyrównaniu. Zaledwie dziesięć minut później po dośrodkowaniu z rzutu wolnego Saeid Ezzatollahi nawet trafił do bramki, ale urugwajski sędzia Andres Cunha po konsultacji z arbitrem mającym dostęp do powtórek wideo odgwizdał pozycję spaloną Irańczyka.

Bardzo gorąco w hiszpańskim polu karnym było jeszcze w 82. minucie. Najpierw przy linii bocznej Vahid Amiri w dziecinny sposób ograł występującego po raz 100. w drużynie narodowej Gerarda Pique - przepuścił piłkę między jego nogami i dośrodkował. Mehdi Taremi główkował jednak tuż nad poprzeczką.

We wcześniejszym meczu tej grupy Portugalia wygrała z Marokiem również 1:0. W tabeli na prowadzeniu są obie drużyny z Półwyspu Iberyjskiego z dorobkiem czterech punktów i bilansem bramek 4-3. Iran jest trzeci z trzema punktami, a Maroko bez punktu i zdobytej bramki zamyka zestawienie. W poniedziałek Iran zagra z Portugalią, a Hiszpania z Marokiem.