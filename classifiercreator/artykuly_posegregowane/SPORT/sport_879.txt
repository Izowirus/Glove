Hokeiści Washington Capitals po raz pierwszy w historii klubu zdobyli Pucharu Stanleya. W czwartkowym spotkaniu finału ligi NHL wygrali na wyjeździe z Vegas Golden Knights 4:3 i w rywalizacji play off zwyciężyli 4-1.
      
            
Wcześniej stołeczny zespół, który dołączył do rozgrywek w edycji 1974/75, tylko raz dotarł do ścisłego finału - w 1998 roku uległ Detroit Red Wings 0-4. Drużyna "Złotych Rycerzy" w tym sezonie debiutowała w NHL.

Za najlepszego zawodnika (MVP) fazy play off uznano Aleksandra Owieczkina. Został on jednocześnie pierwszym Rosjaninem pełniącym funkcję kapitana zdobywcy Pucharu Stanleya.