epa06887886 Rafael Nadal of Spain enters Centre Court for his continued semi final against Novak Djokovic of Serbia during the Wimbledon Championships at the All England Lawn Tennis Club, in London, Britain, 14 July 2018. EPA/NIC BOTHMA / POOL EDITORIAL USE ONLY/NO COMMERCIAL SALES 
Dostawca: PAP/EPA. PAP/EPA © 2018 / NIC BOTHMA / POOL
                                        

            Triumfator 17 turniejów wielkoszlemowych Rafael Nadal zainwestuje do 2022 roku 8 mln dolarów w dziesięć centrów tenisowych, które będą powiązane z jego akademią w rodzinnej miejscowości Manacor na Majorce. Pierwsze z nich powstanie z Cancun w Meksyku już w listopadzie.
      
            Projekt jest międzynarodowy, ale na razie nie zdradzono, gdzie powstaną inne obiekty. Portal "Tennis world" podał, że jednym z miast będzie także meksykańskie Monterrey.

Hiszpan Nadal w październiku 2016 roku otworzył akademię tenisową w Manacor, którą kieruje stryj tenisisty Toni Nadal. Kompleks obejmuje 26 kortów o różnej nawierzchni, otwartych i pod dachem, dwa baseny, boisko piłkarskie dla drużyn 7-osobowych oraz stadion wielofunkcyjny. Także w Cancun powstają nie tylko korty. Będzie boisko futbolowe, sala gimnastyczna i sklepy.

Nadal w czerwcu po raz 11. zwyciężył we French Open, a w niedawno zakończonym Wimbledonie dotarł do półfinału, w którym po pasjonującej walce przegrał z późniejszym triumfatorem Serbem Novakiem Djokovicem.