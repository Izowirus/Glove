Harry Maguire of England celebrates scoring the 1-0 lead during the FIFA World Cup 2018 quarter final soccer match between Sweden and England in Samara, Russia, 07 July 2018.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/SERGEI ILNITSKY   EDITORIAL USE ONLY 
Dostawca: PAP/EPA. PAP/EPA © 2018 / SERGEI ILNITSKY
                                        

            Piłkarze reprezentacji Anglii po raz pierwszy od 28 lat awansowali do półfinału mistrzostw świata. W 1990 roku na boiskach we Włoszech zajęli czwarte miejsce.
      
            Ze Szwedami zagrali na mundialu po raz trzeci - dwa wcześniejsze spotkania zakończyły się remisami - w 2002 roku (1:1) i cztery lata później (2:2).

Obie bramki na stadionie w Samarze padły po uderzeniach głową. W 30. minucie do bramki rywali, grających bez pauzującego za kartki doświadczonego obrońcy Mikaela Lustiga, trafił Harry Maguire. W końcówce pierwszej połowy wynik powinien podwyższyć Raheem Sterling, ale w znakomitej sytuacji przegrał pojedynek z bramkarzem Robinem Olsenem.

Pierwsza połowa zdecydowanie należała do Anglików, ich przeciwnicy nie oddali w tym czasie celnego strzału. Dopiero na początku drugiej części golkiper Jordan Pickford został zmuszony do interwencji po uderzeniu Marcusa Berga.

W 59. minucie sytuacja reprezentacji "Trzech Koron" stała się już bardzo trudna. Wówczas Olsena pokonał Dele Alli.

Szwedom nie można odmówić ambicji, do końca meczu starali się strzelić kontaktowego gola. Najbliższy powodzenia był w 62. minucie Victor Claesson, którego strzał obronił Pickford, a dobitkę zablokowali obrońcy.

Później próbował jeszcze m.in. Berg, ale ponownie na posterunku był angielski bramkarz, wybrany zresztą najlepszym piłkarzem spotkania.

To bardzo udany czas dla angielskiego futbolu. W październiku ubiegłego roku piłkarze z tego kraju zostali mistrzami świata do lat 17, a kilka miesięcy wcześniej osiągnęli identyczny sukces w kategorii do lat 20.

Szwedom na pocieszenie pozostanie najlepszy od 1994 roku występ w mistrzostwach świata, gdy zajęli trzecie miejsce. I fakt, że ich droga do meczu z Anglią była naprawdę trudna. W eliminacjach MŚ wyprzedzili m.in. Holendrów (choć nie wygrali z nimi żadnego z dwóch meczów), w barażach okazali się lepsi od Włochów, a w fazie grupowej mundialu wyprzedzili Meksyk, Koreę Południową i broniących tytułu Niemców.

W półfinale rywalem Anglii będzie Rosja lub Chorwacja. Ostatni z ćwierćfinałów odbędzie się w Soczi, początek o godz. 20. czasu polskiego.