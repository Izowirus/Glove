epaselect epa06165776 Floyd Mayweather (C) of the US climbs the ring ropes to celebrate his win against Conor McGregor (not pictured) of Ireland during their fight for the WBC 'Money Belt' at the T-Mobile Arena in Las Vegas, Nevada, USA, 26 August 2017.  EPA/ARMANDO ARORIZO 
Dostawca: PAP/EPA. Archiwum PAP/EPA © 2018 / ARMANDO ARORIZO
                                        

            Amerykański bokser Floyd Mayweather w ciągu ostatnich dwunastu miesięcy był najlepiej zarabiającym sportowcem na świecie według magazynu "Forbes". Zainkasował 285 milionów dolarów. Najlepszy w dwóch poprzednich zestawieniach portugalski piłkarz Cristiano Ronaldo jest trzeci.
      
            41-letni pięściarz znalazł się na czele tej listy po raz czwarty w ciągu siedmiu lat. Tym razem swoją pierwszą pozycję zawdzięcza przede wszystkim jednej walce - w sierpniu 2017 roku z zawodnikiem MMA Irlandczykiem Conorem McGregorem, po której ogłosił zakończenie kariery. Otrzymał za nią 275 milionów dolarów.

McGregor z dochodem w wysokości 99 milionów dolarów zajmuje w zestawieniu "Forbesa" czwarte miejsce.

Na podium - za Mayweatherem - znajdują się dwaj słynni piłkarze. Drugi jest Argentyńczyk Lionel Messi (111 milionów dolarów), a trzeci triumfator z 2016 i 2017 roku Portugalczyk Cristiano Ronaldo (108 milionów dolarów).

Dane obejmują dochody z rywalizacji sportowej i reklam.

Na liście najnowszego zestawienia "Forbesa", obejmującego sto nazwisk, nie ma żadnej kobiety. Będąca w poprzednim rankingu amerykańska tenisistka Serena Williams opuściła większość sezonu z uwagi na przerwę macierzyńską.

Sportowcy o najwyższych zarobkach w okresie od czerwca 2017 do czerwca 2018 (magazyn "Forbes"):

1. Floyd Mayweather (USA; boks) - 285 milionów dolarów
2. Lionel Messi (Argentyna; piłka nożna) - 111 mln
3. Cristiano Ronaldo (Portugalia; piłka nożna) - 108 mln
4. Conor McGregor (Irlandia; mieszane sztuki walki) - 99 mln
5. Neymar (Brazylia; piłka nożna) - 90 mln
6. LeBron James (USA; koszykówka) - 85,5 mln
7. Roger Federer (Szwajcaria; tenis) - 77,2 mln
8. Stephen Curry (USA; koszykówka) - 76,9 mln
9. Matt Ryan (USA; futbol amerykański) 67,3 mln
10. Matthew Stafford (USA; futbol amerykański) - 59,5 mln