epa06538276 Oystein Braaten of Norway in action during the Men's Freestyle Skiing Ski Slopestyle Finals at the Bokwang Phoenix Park during the PyeongChang 2018 Olympic Games, South Korea, 18 February 2018.  PAP/EPA/SERGEI ILNITSKY
                                        

            Norweg Oystein Braaten zdobył złoty medal olimpijski w konkurencji slopestyle w narciarstwie dowolnym. Srebrny medal wywalczył Amerykanin Nicholas Goepper, a brązowy - Kanadyjczyk Alex Beaulieu-Marchand.
      
            Najlepszy w kwalifikacjach Szwed Oscar Wester zajął w finale przedostatnie, 11. miejsce. Polacy nie startowali.

22-letni Braaten zawiesił wysoko poprzeczkę rywalom, otrzymując w pierwszym z trzech przejazdów finałowych notę 95,00 pkt. Sam już jej nie poprawił, a rywale się do niej nie zbliżyli. Goepper, który cztery lata temu w Soczi zdobył olimpijski brąz, zapewnił sobie medal z cenniejszego kruszcu wynikiem 93,60 uzyskanym w trzeciej próbie, a Beaulieu-Marchand w drugiej osiągnął 92,40.

Jeden z faworytów, srebrny medalista z Soczi Amerykanin Gus Kenworthy w każdym z trzech przejazdów zaliczył upadek i ostatecznie zajął 12. lokatę. Kwalifikacji nie przebrnął inny faworyt, Szwed Henrik Harlaut, triumfator rozegranych w styczniu prestiżowych X-Games.

Braaten uczył się narciarskich tricków... na własnym podwórku, na którym razem ze starszym bratem Gjermundem wybudowali tor przeszkód. W konkurencji slopestyle zwyciężył w ubiegłorocznych X-Games. Gjermund startował na igrzyskach w Soczi w slopestyle'u, ale na snowboardzie, plasując się na 12. pozycji.

Wyniki konkurencji slopestyle w narciarstwie dowolnym mężczyzn:
 1. Oystein Braaten (Norwegia) 95,00 pkt  2. Nicholas Goepper (USA) 93,60 3. Alex Beaulieu-Marchand (Kanada) 92,40 4. James Woods (W. Brytania) 91,00 5. Teal Harle (Kanada) 90,00 6. Evan McEachran (Kanada) 89,40 7. Andri Ragettli (Szwajcaria) 85,80 8. Ferdinand Dahl (Norwegia) 76,40 9. Elias Ambuhl (Szwajcaria) 73,2010. Jonas Hunziker (Szwajcaria) 66,2011. Oscar Wester (Szwecja) 62,0012. Gus Kenworthy (USA) 35,00