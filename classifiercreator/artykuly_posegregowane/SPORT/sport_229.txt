W wieku 51 lat zmarł na atak serca w Buenos Aires, podczas Młodzieżowych Igrzysk Olimpijskich, Szwajcar Patrick Baumann, członek MKOl i sekretarz generalny Międzynarodowej Federacji Koszykówki (FIBA).
      
            Baumann, który również pełnił funkcję szefa komisji oceniającej kandydatów do organizacji igrzysk w 2024 roku (przyznano je Paryżowi), był uważany za jednego z głównych pretendentów do sukcesji po obecnym przewodniczącym MKOl Thomasie Bachu.

"To ogromny szok. Nie dociera do nas ta straszna wiadomość" - oświadczył Bach, który również przebywa w stolicy Argentyny, gdzie igrzyska młodzieży potrwają do 18 października.

Baumann był sekretarzem generalnym FIBA od 2002 roku, a od 2007 zasiadał we władzach Międzynarodowego Komitetu Olimpijskiego.