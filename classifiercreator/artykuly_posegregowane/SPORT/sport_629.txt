Cleveland Cavaliers forward LeBron James walks off the court after the conclusion of the the NBA Finals basketball game three between the Golden State Warriors and the Cleveland Cavaliers at the Quicken Loans Arena in Cleveland, Ohio, USA, 06 June 2018. SHUTTERSTOCK OUT Archiwum fot. PAP/EPA/LARRY W. SMITH
                                        

            Gwiazda NBA LeBron James poinformował, że nie pozostanie w Cleveland Cavaliers na ostatni sezon kontraktu, rezygnując z 35,6 mln dolarów. Od 1 lipca koszykarz chce mieć swobodę w wyborze pracodawcy.
      
            Po porażce w finale NBA z Golden State Warriors (0-4), czwartej z pięciu, jakie poniósł z drużyną "Kawalerzystów", James nie ukrywał, że chciałby znaleźć drużynę, mogącą nawiązać walkę z "Wojownikami". Warriors wygrali trzy z czterech ostatnich finałów ligi.

Media spekulują, że James może przejść do Los Angleles Lakers, Houston Rockets lub Philadelphia 76ers, ale nie wykluczają, że pozostanie w Cleveland, jak to uczynił w sezonie 2016/17, aby uzyskać podwyżkę zarobków.

33-letni James jest trzykrotnym mistrzem NBA (2012 i 2013 z Miami Heat, 2016 z Cleveland Cavaliers). Czterokrotnie był wybierany najbardziej wartościowym zawodnikiem sezonu. Jest pierwszym koszykarzem w historii, którego 12 razy wybrano do pierwszej piątki sezonu zasadniczego NBA. W lidze rozegrał 15 sezonów.