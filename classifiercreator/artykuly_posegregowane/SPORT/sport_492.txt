epa06890845 Antoine Griezmann of France reacts  during the FIFA World Cup 2018 final between France and Croatia in Moscow, Russia, 15 July 2018.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/FACUNDO ARRIZABALAGA   EDITORIAL USE ONLY 
Dostawca: PAP/EPA. PAP/EPA © 2018 / FACUNDO ARRIZABALAGA
                                        

            Prezydent Urugwaju Tabare Vazquez zaprosił do tego kraju Antoine Griezmanna w podziękowaniu za gest z konferencji prasowej po wygranym przez Francuzów finale mistrzostw świata. Piłkarz "Trójkolorowych" siedział na niej owinięty we flagę państwa z Ameryki Południowej.
      
            Znany z zamiłowania do piłki nożnej Vazquez wysłał oficjalny list do prezydenta Francji Emmanuela Macrona. Gratuluje w nim wszystkim obywatelom tego kraju oraz zawodnikom i sztabowi szkoleniowemu niedzielnego sukcesu. Nie przeszkodziło mu w tym nawet to, że "Trójkolorowi" w ćwierćfinale wyeliminowali Urugwaj (2:0). Polityk przy tej okazji zaprosił do swojej ojczyzny Griezmanna.

"Nie mam słów, by ci podziękować za gest wykonany w stronę Urugwaju, kiedy trzymałeś flagę naszego kraju na konferencji prasowej z udziałem międzynarodowych mediów w Moskwie" - zaznaczył Vazquez.

Napastnik Atletico Madryt nie ma żadnych powiązań ze wspomnianym krajem Ameryki Południowej, ale przyjaźni się z Urugwajczykami, którzy są jego klubowymi kolegami. 27-letni Francuz podobno bardzo chłonie tamtejsze zwyczaje i kulturę. Przed ćwierćfinałem mundialu przyznał, że to jego druga ojczyzna, a gdy w meczu tym strzelił drugą z bramek, to nie celebrował tego zbytnio z szacunku do bliskich kolegów z drużyny przeciwnej.

Griezmann na konferencji po wygranym z Chorwacją 4:2 finale, w którym został wybrany graczem meczu, dostał od jednego z południowoamerykańskich dziennikarzy flagę Urugwaju. Owinął się nią, pozował do licznych zdjęć, a potem siedział tak do końca spotkania z prasą, odpowiadając na wszystkie pytania.