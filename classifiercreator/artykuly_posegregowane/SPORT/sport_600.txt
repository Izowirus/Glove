Hubert Hurkacz of Poland returns to Bernard Tomic of Australia in their first round match during the Wimbledon Championships at the All England Lawn Tennis Club, in London, Britain, 03 July 2018. EPA/NIC BOTHMA EDITORIAL USE ONLY/NO COMMERCIAL SALES 
Dostawca: PAP/EPA. PAP/EPA © 2018 / NIC BOTHMA
                                        

            Hubert Hurkacz przegrał z Australijczykiem Bernardem Tomicem 4:6, 2:6, 6:7 (2-7) w pierwszej rundzie wielkoszlemowego Wimbledonu w Londynie. Obaj tenisiści wystąpili jako tzw. lucky losers - awansowali do turnieju mimo przegranych w decydującej rundzie kwalifikacji.
      
            21-letni Polak jest 122. w światowym rankingu, a jego o ponad cztery lata starszy rywal zajmuje w tym zestawieniu 184. miejsce. Australijczyk ma jednak większe doświadczenie - jest trzykrotnym triumfatorem turniejów cyklu ATP. Był to pierwszy pojedynek tych zawodników.

Dzień wcześniej do drugiej rundy, choć z problemami awansowała Agnieszka Radwańska. Wygrała z rumuńską kwalifikantką Eleną-Gabrielą Ruse 6:3, 4:6, 7:5. Kolejną rywalką podopiecznej trenera Wiktorowskiego będzie Czeszka Lucie Safarova.

We wtorkowy wieczór w pierwszej rundzie zaprezentuje się jeszcze Magda Linette, która zmierzy się z Julią Putincewą z Kazachstanu.