epa06535258 Olympic Athlete from Russia (OAR) driver Nadezhda Sergeeva and her teammate during a training for the Women's Bobsleigh competition at the Olympic Sliding Centre during the PyeongChang 2018 Olympic Games, South Korea, 17 February 2018.  Archiwum PAP/EPA/Zsolt Czegledi 
                                        

            W organizmie bobsleistki Nadieżdy Siergiejewiej, która startowała w igrzyskach olimpijskich w Pjongczangu, znaleziono niedozwoloną substancję - potwierdził gazecie "Sport-Express" prezes rosyjskiej federacji Aleksander Zubkow. Żadnych szczegółów nie ujawniono.
      
            "Rozmawialiśmy już z Nadieżdą, ale jej reakcję zostawię sobie" - powiedział Zubkow, niegdyś znakomity bobsleista, obecnie działacz.

Próbka została pobrana na dwa dni przed olimpijską rywalizacją. 30-letnia Siergiejewa startowała w dwójce z Julią Biełomiestnych i zajęła 12. miejsce.

Wcześniej na dopingu złapano rosyjskiego curlera Aleksandra Kruszelnickiego. Wraz z żoną Anastazją Bryzgałową wywalczyli brązowy medal, ale po tym, jak w jego organizmie stwierdzono obecność meldonium, oboje zostali zdyskwalifikowani i musieli oddać medal.

"Sborna" rywalizuje w Pjongczangu pod flagą olimpijską. Rosyjski Komitet Olimpijski jest zawieszony w prawach członka MKOl w związku z aferą dopingową podczas igrzysk w Soczi przed czterema laty.