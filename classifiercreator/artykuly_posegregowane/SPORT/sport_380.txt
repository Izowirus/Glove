epa06947091 Simona Halep of Romania in action against Sloane Stephens of the US during the final of the Rogers Cup Women's tennis tournament in Montreal, Canada, 12 August 2018.  EPA/ANDRE PICHETTE 
Dostawca: PAP/EPA. PAP/EPA © 2018 / ANDRE PICHETTE
                                        

            Liderką światowego zestawienia tenisistek Rumunka Simona Halep jest już pewna udziału w turniej WTA Finals w Singapurze (21-28 października) kończącym tegoroczną rywalizację pań na kortach - poinformowało stowarzyszenie tenisowe. Będzie to jej piąty występ z rzędu.
      
            Halep zwyciężyła w tym roku w trzech turniejach: w chińskim Shenzen, w wielkoszlemowym w Paryżu i w niedzielę w Montrealu. Ma w rankingu WTA 8061 pkt i wyprzedza Dunkę polskiego pochodzenia Caroline Wozniacki o blisko dwa tysiące (6135 pkt). Wozniacki triumfowała w WTA Finals w ubiegłym roku, a Halep nie udało się jeszcze tego dokonać nigdy.

"To dla mnie zaszczyt, że zakwalifikowałam się do turnieju w Singapurze. Kocham tu wracać i mam stąd wspaniałe wspomnienia. Już cieszę się na spotkanie z kibicami" - powiedziała cytowana na stronie WTA Halep.

Będzie to ostatni kończący sezon turniej w Singapurze, który gościł najlepsze tenisistki od 2014 roku. Począwszy od 2019 roku osiem najlepszych zawodniczek będzie rywalizować w Shenzhen. W 2015 roku w imprezie tej z wygranej cieszyła się Agnieszka Radwańska.