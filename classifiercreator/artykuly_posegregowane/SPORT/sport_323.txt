epa06996991 Sloane Stephens of the US reacts as she plays Anastasija Sevastova of Latvia during the ninth day of the US Open Tennis Championships the USTA National Tennis Center in Flushing Meadows, New York, USA, 04 September 2018. The US Open runs from 27 August through 09 September.  EPA/JOHN G. MABANGLO *** Local Caption *** 53000073 
Dostawca: PAP/EPA. PAP/EPA © 2018 / JOHN G. MABANGLO
                                        

            Broniąca tytułu Sloane Stephens przegrała z Anastasiją Sevastovą 2:6, 3:6 w ćwierćfinale wielkoszlemowego US Open. Łotewska tenisistka zrewanżowała się Amerykance za porażkę sprzed roku na tym samym etapie nowojorskiej imprezy.
      
            Rozstawiona z "trójką" Stephens przed wtorkowym spotkaniem ostrzegała, że będzie to trudny pojedynek i miała rację. Toczyło się ono w upale, który wyraźnie dawał się we znaki reprezentantce gospodarzy. Kilkakrotnie kucała, gdy łapały ją skurcze.

W drugim secie Amerykanka przegrywała już 1:4, ale w tej trudnej sytuacji zabrała się za odrabianie strat. Zmniejszyła prowadzenie rywalki do 4:3, a w ósmym gemie prowadziła 40:15. Występująca z "19" Łotyszka jednak wykorzystała w nim drugą szansę na przełamanie, a w kolejnym trzeciego meczbola.

Zawodniczki te zmierzyły się łącznie cztery razy. Bilans jest remisowy.

25-letnia Stephens rok temu w ćwierćfinale US Open wygrała z Sevastovą 6:3, 3:6, 7:6 (7-4), a kilka dni później sięgnęła po tytuł. To jej jedyny wielkoszlemowy triumf. W tegorocznym French Open dotarła do finału.

Amerykanka była najwyżej notowaną singlistką pozostałą w stawce. Teraz jest nią rozstawiona z "ósemką" Karolina Pliskova. Czeszka w nocy czasu polskiego zmierzy się z Amerykanką Sereną Williams (17.).

Jedna z tych dwóch tenisistek będzie półfinałową rywalką Łotyszki. Sevastova nigdy wcześniej nie dotarła do tego etapu Wielkiego Szlema. Najlepiej szło jej właśnie w US Open - w dwóch poprzednich edycjach zatrzymała się na czołowej "ósemce".

28-letnia tenisistka jest też pierwszą Łotyszką, która awansowała do półfinału nowojorskiej imprezy. Dobrą formę potwierdziła już w poprzednim spotkaniu na obiektach Flushing Meadows, gdy odprawiła Ukrainkę Jelinę Switolinę (7.) 6:3, 1:6, 6:0.