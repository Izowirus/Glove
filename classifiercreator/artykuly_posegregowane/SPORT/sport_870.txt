Amerykanin Terence Crawford wygrał przez techniczny nokaut w dziewiątej rundzie z broniącym tytułu Australijczykiem Jeffem Hornem w walce o bokserskie mistrzostwo świata WBO w wadze półśredniej. Pojedynek odbył się w Las Vegas.
      
            Triumfator zarobił 3 mln dolarów, zaś dotychczasowy mistrz globu 1,25 mln.

30-letni Crawford był czempionem kategorii super lekkiej (wcześniej także mistrzem w lekkiej) – do niego należały pasy wszystkich czterech najważniejszych federacji IBF, WBA, WBC, WBO.

Pięściarz ze Stanów Zjednoczonych jest niepokonany na zawodowych ringach, dotychczas wygrał 33 walki (24 KO). Horn przegrał po raz pierwszy, a jego rekord uzupełnia 18 zwycięstw i remis.