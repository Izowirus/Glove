PAP/Maciej Kulczyński 
                                        

            Broniący tytułu polscy siatkarze pokonali w Warnie Irańczyków 3:0 (25:21, 25:20, 25:22) w meczu grupy D mistrzostw świata. Biało-czerwoni, którzy po czterech kolejkach mają na koncie komplet zwycięstw, już wcześniej zapewnili sobie awans do drugiej fazy imprezy.
      
            Podopieczni Vitala Heynena wcześniej wygrali z Kubańczykami i Finami po 3:1, a z Portorykańczykami 3:0. Na koniec pierwszego etapu mundialu czeka ich wtorkowy pojedynek z Bułgarami, którzy organizują turniej razem z Włochami.

Biało-czerwoni są jedyną niepokonaną drużyną w grupie i są bardzo blisko awansu z pierwszego miejsca w tabeli.