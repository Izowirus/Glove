epa06655080 Veranda's Willems team rider Michael Goolaerts of Belgium is attended to by medics after allegedly suffering a cardiac arrest following a crash during the 116th Paris Roubaix cycling race, France, 08 April 2018.  EPA/ETIENNE LAURENT 
Dostawca: PAP/EPA. PAP/EPA © 2018 / ETIENNE LAURENT
                                        

            W niedzielę wieczorem w szpitalu w Lille zmarł belgijski kolarz Michael Goolaerts, który zasłabł w trakcie wyścigu Paryż-Roubaix - ogłosiła jego ekipa Veranda's Willems. Miał 23 lata.
      
            "Z niewyobrażalnym smutkiem musimy poinformować o odejściu naszego kolarza i przyjaciela Michaela Goolaertsa. Zmarł w niedzielę wieczorem o godz. 22.40 w szpitalu w Lille w obecności członków rodziny i kochających Go osób" - napisano w komunikacie.

Goolaerts zasłabł w pierwszej części niedzielnego wyścigu. Leżącemu na poboczu nieprzytomnemu zawodnikowi służby medyczne udzieliły pierwszej pomocy na miejscu. U młodego Belga stwierdzono zatrzymanie pracy serca. Następnie przetransportowano go helikopterem do szpitala w Lille.

Goolaerts wygrał etap wyścigu Tour du Loire et Cher w 2016 roku. Było to jego jedyne zwycięstwo w zawodowej karierze.