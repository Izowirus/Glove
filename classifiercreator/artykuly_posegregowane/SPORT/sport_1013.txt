USA's goalkeeper Keith Kinkaid (R) in action during the IIHF World Championship Group B match between USA and Canada in Jyske Bank Boxen in Herning, Denmark, 04 May 2018.  
 PAP/EPA © 2018 / Henning Bagger
                                        

            W piątek rozpoczęły się mistrzostwa świata elity w hokeju na lodzie, których gospodarzem jest Dania. W rozegranym w Herning pierwszym meczu grupy B Stany Zjednoczone pokonały po karnych Kanadę 5:4.
      
            Pierwszą bramkę mistrzostw już w 47. sekundzie zdobył dla Kanady Pierre-Luc Dubois. Kiedy w 13. minucie podwyższył Ryan O'Reilly wydawało się, że ekipa spod znaku "Klonowego Liścia" odniesie planowe zwycięstwo.

Amerykanie jednak nie złożyli broni i w połowie meczu to oni prowadzili 3:2. Na listę strzelców wpisali się Anders Lee, Dylan Larkin i Johnny Gaudreau.

Później rywalizacja toczyła się gol za gol. Dla Kanady trafili Anthony Beauvillier i Colton Parayko, a dla USA ponownie Larkin. Dogrywka nie przyniosła rozstrzygnięcia, a w karnych oba zespoły raziły nieskutecznością. W szóstej serii zwycięstwo Amerykanom zapewnił Cam Atkinson.

Pierwszy mecz grupy A był natomiast jednostronnym widowiskiem. Rosja rozbiła w Kopenhadze Francję 7:0.

O godzinie 20.15 rozpoczną się kolejne dwa spotkania - broniąca tytułu Szwecja zagra z Białorusią (gr. A), a Dania zmierzy się z Niemcami (gr. B).