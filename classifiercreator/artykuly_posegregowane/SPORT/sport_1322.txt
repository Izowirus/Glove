Dawid Kubacki osiągnął 134 m i był czwarty w serii próbnej przed olimpijskim konkursem drużynowym w skokach narciarskich na dużym obiekcie w Pjongczangu. Kamil Stoch był ósmy po lądowaniu na 132 m.

      
            Na pierwszej pozycji został sklasyfikowany Norweg Robert Johansson - 136,5 m. Na drugiej Niemiec Andreas Wellinger - 134,5 m, a na trzeciej Austriak Stefan Kraft - 135,5 m.

Maciej Kot był 14. - 128 m, a Stefan Hula 17. - 129,5 m.

W nieoficjalnej klasyfikacji drużynowej na pierwszym miejscu znalazła się Norwegia 318,7 pkt. Dalej Niemcy 317,8, trzecia Polska 311,3 i czwarta Austria - 298,5.

Skakano przy lekkim tylnym wietrze, w równych warunkach.

Pierwsza seria zaplanowana jest na godz. 13.30.