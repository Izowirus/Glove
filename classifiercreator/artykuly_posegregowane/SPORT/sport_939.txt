epa06258917 French former soccer player, manager and administrator, Michel Platini plays a shot during the Rolex Pro - Am on the eve of the 74th Open Golf of Italy, in Monza, Italy, 11 October 2017. The Italia Open Golf of Italy will run from 12 to 15 October 2017.  EPA/MATTEO BAZZI 
Dostawca: PAP/EPA. PAP/EPA © 2018 / MATTEO BAZZI
                                        

            Były prezydent UEFA Michel Platini, zawieszony przez Międzynarodową Federację Piłkarską w związku z podejrzeniem korupcji, został oczyszczony z zarzutów przez szwajcarski wymiar sprawiedliwości - poinformował w piątek wieczorem "Le Monde".
      
            Dziennik powołał się na list, podpisany przez prokuratora ministerstwa Konfederacji Szwajcarskiej Cedrica Remunda z datą 24 maja i adresowany do Vincenta Solariego, adwokata Platiniego.

Gazeta przytoczyła fragmenty pisma. "Potwierdzamy, że procedura nie jest prowadzona przeciwko Pańskiemu klientowi, Michelowi Platiniemu. Możemy także potwierdzić, że Pański klient nie będzie obciążony w związku z tą procedurą" - napisał Remund do Solariego.

List odnosi się do zeznań, jakie składał były szef UEFA, występując w charakterze świadka, w szwajcarskiej prokuraturze w grudniu 2015 roku.

Sprawa dotyczyła przelewu w wysokości dwóch milionów franków (1,82 mln euro) z 2011 roku, które Platini otrzymał od ówczesnego szefa FIFA Seppa Blattera. Obaj utrzymywali, że było to wynagrodzenie za pracę, wykonywaną przez Francuza na rzecz światowej federacji 10 lat wcześniej, a umowa była ustna.

Komisja Etyki FIFA uznała te tłumaczenia za mało przekonujące i orzekła, że dopuścili się przekroczenia norm etycznych i zdyskwalifikowała ich na osiem lat. Później karę zmniejszono do sześciu lat.