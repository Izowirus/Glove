epa06684537 FC Barcelona's players celebrate with the trophy after the Spanish King's Cup final soccer match between Sevilla FC and FC Barcelona played at Wanda Metropolitano stadium in Madrid, Spain, 21 April 2018.  EPA/Juan Carlos Hidalgo 
Dostawca: PAP/EPA. PAP/EPA © 2018 / Juan Carlos Hidalgo
                                        

            Piłkarze Barcelony po raz czwarty z rzędu, a 30. w ogóle, zdobyli Puchar Hiszpanii. W sobotnim finale na Wanda Metropolitano w Madrycie rozgromili Sevillę 5:0. "Duma Katalonii" jest najbardziej utytułowanym klubem w historii tych rozgrywek.
      
            Barcelona, która jest także o krok od zapewnienia sobie mistrzostwa kraju, była w sobotę zdecydowanie lepsza od słabo spisującej się ostatnio Sevilli. Bramki zdobyli Urugwajczyk Luis Suarez (14. i 40.), Argentyńczyk Lionel Messi (31.), Andres Iniesta (52) oraz Philippe Coutinho (69. z rzutu karnego).

Finał Copa del Rey odbył się na tej arenie po raz pierwszy w historii. Dopiero od początku tego sezonu na Wanda Metropolitano na co dzień grają piłkarze Atletico Madryt. Wcześniej ich "domem" był obiekt Vicente Calderon, na którym finał odbył się m.in. w poprzedniej edycji. Wówczas Barcelona pokonała Alaves 3:1.

Barcelona zdobyła Puchar Hiszpanii najwięcej razy ze wszystkich drużyn. Drugie miejsce pod tym względem zajmuje Athletic Bilbao - 23, a trzeci jest Real Madryt - 19.