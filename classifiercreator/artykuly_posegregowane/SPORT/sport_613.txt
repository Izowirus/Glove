epa06856784 Players of Croatia celebrate after the FIFA World Cup 2018 round of 16 soccer match between Croatia and Denmark in Nizhny Novgorod, Russia, 01 July 2018. Croatia won the match 3-2 after a penalty shootout. 

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/ETIENNE LAURENT   EDITORIAL USE ONLY  EPA-EFE/ETIENNE LAURENT   EDITORIAL USE ONLY 
Dostawca: PAP/EPA. PAP/EPA © 2018 / ETIENNE LAURENT
                                        

            Już po czterech minutach tego spotkania było 1:1, ale na kolejne emocje trzeba było czekać aż 112 minut, kiedy Luka Modric nie wykorzystał rzutu karnego. Strzały z 11 metrów nie były specjalnością zawodników obu zespołów. Chorwaci wygrali i po raz drugi w historii zagrają w ćwierćfinale mundialu.
      
            Zaczęło się fantastycznie dla Duńczyków, gdyż już po 57 sekundach gry zdobyli gola. Po rzucie rożnym powstało spore zamieszanie w polu karnym Chorwatów, a strzelającemu Mathiasowi Jorgensenowi wydatnie pomógł Danijel Subasic, który interweniował na tyle nieporadnie, że piłka odbita od jego ręki wpadła do siatki.

Z prowadzenia piłkarze norweskiego trenera Age Hareide cieszyli się ledwie trzy minuty. Wtedy we własnej "szesnastce" Henrik Dalsgaard wybijał piłkę na tyle niefortunnie, że trafił omal nie znokautował Andreas Christensen, ta trafiła pod nogi Mario Mandzukica, który z bliska pokonał Kaspera Schmeichela. Dwie bramki w meczu MŚ w ciągu czterech początkowych minut padły wcześniej w pojedynku Argentyny z Nigerią cztery lata temu w Brazylii.

Tamten mecz skończył się wynikiem 3:2, a w Niżnym Nowogrodzie gole strzelano później dopiero w konkursie rzutów karnych. Przed przerwą jeszcze coś ciekawego się działo, m.in. Subasic dzięki wyjściu z bramki wygrał pojedynek sam na sam z Andreasem Corneliusem, Schmeichel sparował strzał Ivana Rakitica, a piłka po poprawce Ivana Perisica poszybowała wysoko nad poprzeczką. Z kolei sprytne kopnięcie Eriksena w 42. minucie skończyło się trafieniem w spojenie słupka z poprzeczką.

W drugiej połowie przez 30 minut z murawy wiało nudą. Chorwaci nie prezentowali błysku z fazy grupowej, a zdyscyplinowani i sprawiający wrażenie silniejszych fizycznie Duńczycy do maksimum ograniczyli atuty rywali.

W końcówce ożywił się Ante Rebic, który najpierw sprawdził czujność Schmeichela uderzeniem z dystansu, a następnie "zakręcił" Jonasem Knudsenem, jednak po jego dośrodkowaniu Perisic nie trafił w piłkę. Już w doliczonym do 90 minut przez sędziego czasie gry mecz klamrą mógł spiąć Mathias Joergensen, ale zabrakło mu precyzji przy strzale sprzed pola karnego.

Pierwsza część dogrywki przebiegała pod dyktando piłkarzy z Bałkanów, ale nie zmusili oni duńskiego bramkarza do wysiłku. W 108. minucie kąśliwie, choć nieco niecelnie, uderzył wprowadzony na boisku chwilę wcześniej Pione Sisto.

Wreszcie przyszła 114. minuta. W środku pola piłkę stracił Michael Krohn-Dehli, a doskonałym podaniem błysnął Modric i Rebic popędził sam w stronę bramki. Minął Schmeichela, ale sfaulował go Matthias Joergensen. Modric po raz drugi w Rosji ustawił piłkę na 11. metrze, ale jego sygnalizowany strzał obronił Schmeichel, którego z trybun wspierał ojciec Peter, znany przed laty bramkarz.

Do wyłonienia czwartego ćwierćfinalisty turnieju potrzebny był konkurs "jedenastek". W chwili przerwy chorwacki bramkarz pobiegł na krótko do szatni i wrócił jakby natchniony. Już w pierwszej kolejce odbił na słupek strzał Christiana Eriksena. Po kilkunastu sekundach jednak Schmeichel nogami obronił uderzenie Milana Badelja. Później trafili Simon Kjaer, Andrej Kramaric, Krohn-Dehli i przełamał się Modric. W czwartej serii Subasic był górą w pojedynku z Lasse Schoene, a duński golkiper odbił piłkę po kopnięciu Josipa Pivarica.

Decydująca okazała się piąta kolejka. Subasic obronił strzał Nicolaia Jorgensena, a awans Chorwatom zapewnił mało widoczny wcześniej Rakitic. W ćwierćfinale na ekipę trenera Zlatko Dalica czekają gospodarze.

1/8 finału: Chorwacja - Dania 1:1 po dogrywce (1:1, 1:1), karne 3-2.

Bramki: 0:1 Mathias Jorgensen (1), 1:1 Mario Mandzukic (4).

Żółta kartka - Dania: Mathias Jorgensen.

Sędzia: Nestor Pitana (Argentyna). Widzów 40 851.

Niewykorzystany rzut karny: Luka Modric (Chorwacja, 116; obronił Kasper Schmeichel).

Chorwacja: Danijel Subasic - Sime Vrsaljko, Dejan Lovren, Domagoj Vida, Ivan Strinic (81. Josip Pivaric) - Ante Rebic, Marcelo Brozovic (71. Mateo Kovacic), Luka Modric, Ivan Rakitic, Ivan Perisic (97. Andrej Kramaric) - Mario Mandzukic (108. Milan Badelj).

Dania: Kasper Schmeichel - Henrik Dalsgaard, Andreas Christensen (46. Lasse Schoene), Simon Kjaer, Mathias Jorgensen, Jonas Knudsen - Yussuf Poulsen, Thomas Delaney (98. Michael Krohn-Dehli), Christian Eriksen, Martin Braithwaite (106. Pione Sisto) - Andreas Cornelius (66. Nicolai Jorgensen).