Warszawa, 13.06.2018. Piłkarze reprezentacji Polski - od lewej: Kamil Glik, Łukasz Piszczek i Grzegorz Krychowiak tuż przed wylotem do Soczi na lotnisku Chopina w Warszawie, 13 bm. Mistrzostwa świata odbędą się w dniach 14 czerwca - 15 lipca br. Pierwszy mecz, Polacy rozegrają 19 czerwca br. w Moskwie, a rywalem będzie Senegal.  PAP/Leszek Szymański
                                        

            Piłkarze reprezentacji Polski w środę ok. 14 czasu polskiego wylądowali w Soczi, gdzie będą mieszkać podczas rozpoczynających się w czwartek w Rosji mistrzostw świata.
      
            Za kilkanaście minut biało-czerwoni zameldują się w swojej bazie. Na wieczór zaplanowana jest konferencja prasowa selekcjonera Adama Nawałki i otwarty dla publiczności trening.

Pierwszy mecz w mundialu polski zespół rozegra 19 czerwca z Senegalem w Moskwie. Później w fazie grupowej zmierzy się jeszcze 24 czerwca w Kazaniu z Kolumbią oraz cztery dni później w Wołgogradzie z Japonią.