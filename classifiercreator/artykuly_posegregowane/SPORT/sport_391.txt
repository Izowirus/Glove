epa06943650 Martyna Trajdos (R) of Germany and Aimi Nouchi of Japan fight in the final of womenâ€™s 63 kg category of Judo Grand Prix Budapest international judo tournament in Papp Laszlo Budapest Sports Arena in Budapest, Hungary, 11 August 2018.  EPA/Zoltan Mathe HUNGARY OUT 
Dostawca: PAP/EPA. PAP/EPA © 2018 / Zoltan Mathe
                                        

            Agata Ozdoba-Błach (AZS AWF Wrocław) zajęła trzecie miejsce w kategorii 63 kg w zawodach Grand Prix w Budapeszcie. Trzy z pięciu walk z udziałem polskiej judoczki zakończyło się po dogrywce. Triumfowała Japonka Aimi Nouchi.
      
            Po dwóch eliminacyjnych zwycięstwach Ozdoba-Błach (brązowa medalistka MŚ 2017 i ME 2014) wygrała z Kanadyjką Stefanie Tremblay, zaś w półfinale przegrała z Niemką polskiego pochodzenia Martyną Trajdos. W sobotnim pojedynku o trzecią pozycję Polka pokonała przez waza-ari Holenderkę Sanne Vermeer.

W piątek na siódmej pozycji w węgierskiej stolicy uplasowała się Anna Borowska (Kejza Team Rybnik) w wadze 57 kg.

Turniej z udziałem 20 reprezentantów Polski potrwa do niedzieli. To jeden ze sprawdzianów przed wrześniowymi mistrzostwami świata w Baku.