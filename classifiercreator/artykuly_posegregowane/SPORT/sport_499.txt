epa06893867 France's national soccer team players are greeted by French supporters as they stand on the rooftop of a bus during a parade down the Champs-Elysee avenue in Paris, France, 16 July 2018. France won 4-2 the FIFA World Cup 2018 final against Croatia in Moscow, on 15 July.  EPA/CHRISTOPHE PETIT TESSON 
Dostawca: PAP/EPA. Archiwum PAP/EPA © 2018 / CHRISTOPHE PETIT TESSON
                                        

            Piłkarze Francji, którzy w niedzielę zdobyli mistrzostwo świata pokonując w Moskwie na Łużnikach Chorwację 4:2, zostaną odznaczeni najwyższymi orderami państwowymi - Legią Honorową - poinformowały media francuskie.
      
            Legia Honorowa ustanowiona została przez Napoleona Bonapartego w 1802 r.

Francuzi po puchar sięgnęli drugi raz w historii. Zespół "Trójkolorowych" z Didierem Deschampsem, obecnym szkoleniowcem, a wówczas zawodnikiem, triumfował w 1998 r. 20 lat temu piłkarze tamtej drużyny także otrzymali to odznaczenie z rąk prezydenta Jacquesa Chiraca.

Wieczorem w poniedziałek mistrzowie i sztab trenerski zostali przyjęci przez obecną głowę państwa Emmanuela Macrona w Pałacu Elizejskim. Przywódca Francji oglądał finał w loży honorowej, gratulował piłkarzom podczas dekoracji, a następnie spotkał się z nimi w szatni stadionu Łużniki.

Legią Honorową (L'Ordre national de la Légion d'honneur, różne klasy) nagradzane są osoby za wybitne zasługi w służbie narodu francuskiego, zarówno w wojsku, jak i cywile, we wszystkich dziedzinach, życia m.in. sportowej, społecznej i naukowej.

Trener Didier Deschamps jest trzecim szkoleniowcem - po Brazylijczyku Zagallo i Niemcu Beckenbauerze - któremu wcześniej udało się zdobyć Puchar Świata jako zawodnikowi.