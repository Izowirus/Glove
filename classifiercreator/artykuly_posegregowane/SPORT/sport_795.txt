epa06818648 Ola Toivonen (front R) of Sweden in action during the FIFA World Cup 2018 group F preliminary round soccer match between Sweden and South Korea in Nizhny Novgorod, Russia, 18 June 2018.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/RITCHIE B. TONGO   EDITORIAL USE ONLY 
Dostawca: PAP/EPA. PAP/EPA © 2018 / RITCHIE B. TONGO
                                        

            Szwecja wygrała z Koreą Południową 1:0 w meczu grupy F piłkarskich mistrzostw świata. Bramkę na wagę trzech punktów zdobył z karnego Andreas Granqvist.
      
            Grupa F: Szwecja - Korea Południowa 1:0 (0:0).

Bramki: 1:0 Andreas Granqvist (65-karny).

Żółta kartka - Szwecja: Victor Claesson. Korea Południowa: Kim Shin-uk, Hwang Hee-chan.

Sędzia: Joel Aguilar (Salwador). Widzów 42 300.

Szwecja: Robin Olsen - Mikael Lustig, Pontus Jansson, Andreas Granqvist, Ludwig Augustinsson - Victor Claesson, Sebastian Larsson (81. Gustav Svensson), Albin Ekdal (71. Oscar Hiljemark), Emil Forsberg - Marcus Berg, Ola Toivonen (77. Isaac Kiese Thelin).

Korea Południowa: Cho Hyun-woo - Lee Yong, Kim Young-gwon, Jang Hyun-soo, Park Joo-ho (28. Kim Min-woo) - Koo Ja-cheol (73. Lee Seung-woo), Ki Sung-yong, Lee Jae-seong - Hwang Hee-chan, Kim Shin-uk (66. Jung Woo-young), Moon Seon-min.

Po 60 latach oczekiwania Szwedzi wygrali mecz w pierwszej kolejce rundy grupowej mistrzostw świata. W 1958 roku, kiedy jako gospodarz zajęli drugą pozycję, pokonali Meksyk 3:0, a później albo remisowali, albo przegrywali. W poniedziałek przerwali złą serię, a autorem jedynej bramki w meczu z Koreą Południową był kapitan zespołu 33-letni Andreas Granqvist, który w 65. minucie wykorzystał rzut karny. To stały i pewny wykonawca "jedenastek" w reprezentacji.

Przed potyczką z Azjatami w ekipie "Trzech Koron" nie brakowało kłopotów, okazało się, że ze względu na problemy zdrowotne nie będzie mógł wystąpić defensor Manchesteru United Victor Lindelof. Jego miejsce zajął Pontus Jansson z Leeds United.

Szwecja, która do rosyjskiego mundialu awansowała po barażach z Włochami, w tegorocznych spotkaniach towarzyskich rozczarowywała, a w czerwcowych sparingach w ogóle nie strzelała goli - po 0:0 z Danią i Peru. Z kolei w marcu poniosła porażki z Chile i Rumunią, zdobywając łącznie tylko jedną bramkę. Na stadionie w Niżnym Nowogrodzie jedno trafienie wystarczyło, aby zainkasować trzy punkty i spokojnie przygotowywać się do gier z broniącymi tytułu Niemcami oraz Meksykiem.

Salwadorski sędzia Joel Aguilar podyktował karnego (Kim Min-woo faulował Viktora Claessona) dopiero po wideoweryfikacji. To kolejny przypadek podczas tegorocznych MŚ, gdy arbitrowi pomaga system Video Assistant Referee (VAR).

Drużyna ze Skandynawii zwyciężyła zasłużenie. Częściej zagrażała bramce rywali (w strzałach 9-2, celnych 5-0), częściej była przy piłce (53-47), wymieniła więcej podań (409-330). Już po pierwszej połowie powinna prowadzić przynajmniej 1:0, ale w 21. minucie Marcus Berg z pięciu metrów nie potrafił pokonać koreańskiego bramkarza Cho Hyun-woo. Mając przed sobą niemal całą bramkę uderzył tak, że trafił w nogę przeciwnika.

Wysocy Szwedzi stwarzali zagrożenie po rzutach rożnych (6-4 w "rogach"), ale brakowało im i skuteczności, i czasem szczęścia. W 56. minucie znów świetną interwencją popisał się Cho Hyun-woo, broniąc główkę Granqvista po dośrodkowaniu z rzutu wolnego.

Koreańczycy nieźle spisywali się tylko na początku meczu i na początku drugiej części (strzał głową Koo Ja-cheola), a także po stracie gola, kiedy usilnie dążyli do wyrównania. Najlepszą okazję zmarnował w doliczonym czasie Hwang Hee-chan.