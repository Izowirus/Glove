Mistrzyni Europy z Berlina w rzucie młotem Anita Włodarczyk nie znalazła się wśród pięciu zawodniczek zakwalifikowanych do pięcioosobowego finału plebiscytu na "lekkoatletkę roku", organizowanego przez Międzynarodowe Stowarzyszenia Federacji Lekkoatletycznych.
      
            Jak poinformowała w poniedziałek IAAF, o tytuł ubiegać się będą: mistrzyni Europy na 100 i 200 m Brytyjka Dina Asher-Smith, rekordzistka świata na 3000 metrów z przeszkodami Kenijka Beatrice Chepkoech, specjalizująca się w trójskoku Kolumbijka Caterine Ibarguen, mistrzyni olimpijska z Rio na 400 m Shaunae Miller-Uibo z Bahamów oraz belgijska wieloboistka, świetnie radząca sobie również w skoku wzwyż, Nafissatou Thiam.

Ogłoszenie wyników nastąpi 4 grudnia na gali w Monako.

W pierwszym etapie nominacji "IAAF World Athlete of the Year" wśród 10 zawodniczek znajdowała się także Włodarczyk, dwukrotna mistrzyni olimpijska i wielokrotna mistrzyni świata oraz kontynentu, a także chorwacka dyskobolka Sandra Perkovic czy świetnie biegająca na średnich dystansach Caster Semenya z RPA.

Finałowa piątka mężczyzn zostanie ogłoszona we wtorek (20 listopada).