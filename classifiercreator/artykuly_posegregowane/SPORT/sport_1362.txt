epa06530856 Yun Sungbin of South Korea wins the gold medal in the Men's Skeleton competition at the Olympic Sliding Centre during the PyeongChang 2018 Olympic Games, South Korea, 15 February 2018.  EPA/DIEGO AZUBEL 
Dostawca: PAP/EPA. PAP/EPA © 2018 / DIEGO AZUBEL
                                        

            Yun Sungbin z Korei Południowej zdobył złoty medal igrzysk olimpijskich w Pjongczangu w rywalizacji skeletonistów. Srebro wywalczył Nikita Triegubow z reprezentacji Olimpijczyków z Rosji, a brąz - Brytyjczyk Dom Parsons. Polacy nie startowali.
      
            Koreańczyk w ostatnim ślizgu uzyskał czas 50,02 s i pobił rekord toru. Jego łączny wynik z czterech ślizgów to 3.20,55. Miał 1,63 s przewagi nad Triegubowem, który wygrał rywalizację o srebro z Parsonsem o 0,02 s.

To drugi złoty medal reprezentacji gospodarzy w Pjongczangu. W sobotę mistrzem olimpijskim w short tracku na 1500 m został Hyojun Lim.

23-letni Yun Sungbin, mocno wspierany przez miejscową publiczność, uzyskał najlepsze czasy w każdym z czterech ślizgów i pokonał rywali największą różnicą w historii igrzysk. Poprzedni rekord należał do Włocha Nino Bibbii, który był szybszy od Amerykanina Jacka Heatona o 1,4 s w... 1948 roku. Tyle, że wówczas triumfatora wyłaniano dopiero po szóstym ślizgu.

Zacięta walka toczyła się za to o kolejne lokaty. Niespodzianką jest dopiero czwarte miejsce Łotysza Martinsa Dukursa, srebrnego medalisty z Vancouver (2010) i Soczi (2014). Pięciokrotny mistrz świata stracił do Koreańczyka 1,76 s, a do podium - 0,11 s.