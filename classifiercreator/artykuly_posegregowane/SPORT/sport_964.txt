Szwajcaria pokonała w Kopenhadze niespodziewanie Kanadę 3:2 (1:0, 1:1, 1:1) w wieczornym półfinale mistrzostw świata w hokeju na lodzie. W finale zmierzy się z broniącą tytułu Szwecją, która wygrała wcześniej z USA 6:0 (1:0, 3:0, 2:0).
      
            Szwajcarzy, którzy wyszli z grupy na czwartym miejscu, zaimponowali już w ćwierćfinale, wygrywając z Finami 3:2. W półfinale okazali się lepsi od innego faworyzowanego rywala.

Na ponad dwie minuty przed końcem prowadzili 3:1. Wówczas Kanadyjczycy wycofali bramkarza i po chwili efektowne trafienie po strzale z dystansu zaliczył Colton Parayko - na 2:3. Końcówka była bardzo emocjonująca, ale Helweci nie dali sobie odebrać zwycięstwa.

Dotychczas największym sukcesem Szwajcarów w mistrzostwach świata było drugie miejsce w 1935 i 2013 roku. Pięć lat temu przegrali w finale ze Szwecją, z którą w niedzielę znów zmierzą się w meczu o złoto.

Szwecja jako jedyna odniosła w turnieju w Danii komplet zwycięstw (na razie dziewięć).

Kanada - Szwajcaria 2:3 (0:1, 1:1, 1:1).

Bramki: dla Kanady - Bo Horvat (28), Colton Parayko (58); dla Szwajcarii - Tristan Scherwey (19), Gregory Hofmann (30), Gaetan Haas (45).

Kary: Kanada - 6, Szwacjaria - 2 minuty.