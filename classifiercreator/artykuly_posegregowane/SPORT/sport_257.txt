epa06994984 Italian soccer international player Mario Balotelli attends a training session at the Coverciano Sports Center, near Florence, Italy, 03 September 2018. Italy will face Poland in their UEFA Nations League group stage soccer match on 07 September 2018. EPA/CLAUDIO GIOVANNINI Dostawca: PAP/EPA.
                                        

            Selekcjoner reprezentacji Włoch Roberto Mancini powołał 28 piłkarzy na mecz z Polską w Lidze Narodów 14 października na Stadionie Śląskim w Chorzowie i towarzyskie spotkanie z Ukrainą cztery dni wcześniej w Genui. Wśród nich nie ma Mario Balotellego.
      
            Powołano 4 bramkarzy, ale pewne miejsce w pierwszym składzie raczej ma zawodnik AC Milan Gianluigi Donnarumma.

Biało-czerwoni zremisowali z Włochami 1:1 w swoim pierwszym spotkaniu LN. W porównaniu do składu z 7 września, tym razem Mancini nie znalazł miejsca dla Balotellego, a także Davide Zappacosty i Andrei Belottiego.

Włoska kadra rozpocznie zgrupowanie w niedzielę w Coverciano. Na poniedziałek zaplanowano pierwszy trening, a we wtorek Italia uda się do Genui, gdzie dzień później zmierzy się z Ukrainą.

Następnie "Azzurri" wrócą do Coverciano, aby kontynuować przygotowania,a w Chorzowie zjawią się w sobotę.

Kadra Włoch na mecz towarzyski z Ukrainą i spotkanie Ligi Narodów z Polską:

bramkarze: Alessio Cragno (Cagliari), Gianluigi Donnarumma (AC Milan), Mattia Perin (Juventus Turyn), Salvatore Sirigu (Torino);

obrońcy: Francesco Acerbi (Lazio Rzym), Cristiano Biraghi (Fiorentina), Leonardo Bonucci, Giorgio Chiellini (obaj Juventus Turyn), Domenico Criscito (Genoa), Danilo D’Ambrosio (Inter Mediolan), Emerson (Chelsea Londyn), Alessandro Florenzi (AS Roma), Alessio Romagnoli (AC Milan);

pomocnicy: Nicolo Barella (Cagliari), Federico Bernardeschi (Juventus Turyn), Giacomo Bonaventura (AC Milan), Roberto Gagliardini (Inter Mediolan), Jorginho (Chelsea Londyn), Lorenzo Pellegrini (AS Roma), Marco Verratti (Paris Saint-Germain);

napastnicy: Domenico Berardi (Sassuolo), Gianluca Caprari (Sampdoria Genua), Federico Chiesa (Fiorentina), Patrick Cutrone (AC Milan), Sebastian Giovinco (Toronto FC), Ciro Immobile (Lazio Rzym), Lorenzo Insigne (Napoli), Simone Zaza (Torino).