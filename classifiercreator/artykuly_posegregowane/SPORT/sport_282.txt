Li Qian została w hiszpańskim Alicante mistrzynią Europy w tenisie stołowym. W finale singla pochodząca z Chin reprezentantka Polski wygrała z Ukrainką Margarytą Pesocką 4:2 (8:11, 10:12, 11:6, 11:6, 11:2, 11:2). Brązowy medal zdobyła Katarzyna Grzybowska-Franc.
      
            To największy sukces Li Qian w karierze. Siedem lat temu w Gdańsku wywalczyła brąz. W półfinale tegorocznej imprezy wyeliminowała Grzybowską-Franc, która również wypadła w turnieju lepiej niż kiedykolwiek wcześniej.

W pierwszej odsłonie niedzielnego finału Pesocka grała pewniej, natomiast w drugiej Li Qian miała kilka piłek setowych, ale sędziowie zdecydowali o zastosowaniu reguły gry na czas. To oznaczało, że do końca spotkania zawodniczki serwowały naprzemiennie i miały tylko 12 uderzeń, aby rozstrzygnąć wymianę na swoją korzyść, w przeciwnym razie punkt trafiał na konto rywalki.

Początkowo reprezentantka Polski nie mogła odnaleźć się w nowych warunkach i ostatecznie przegrała seta 10:12. Później jednak to Ukrainka straciła koncepcję gry i Li Quan punktowała ją celnymi atakami, doprowadzając do wyrównania.

Piątego i szóstego seta pochodząca z Chin zawodniczka wygrała oddając byłej klubowej koleżance z Tarnobrzegu Pesockiej w sumie zaledwie cztery punkty.

32-letnia Li Qian startowała także w deblu. W parze z reprezentantką Holandii Li Jie odpadły w ćwierćfinale. Grzybowska-Franc i Natalia Partyka zostały wyeliminowane w 1. rundzie. Złoty medal wywalczyły Niemki Nina Mittelham i Kristin Lang, natomiast w rywalizacji mężczyzn najlepsi okazali się Austriacy Daniel Habesohn i Robert Gardos.

W finale rywalizacji singlistów siódmy w karierze tytuł wywalczył Niemiec Timo Boll, który w finale pokonał Rumuna Ovidiu Ionescu 4:1 (6:11, 11:7, 11:9, 11:6, 11:5).

Wyniki finałów:

kobiety

gra pojedyncza:

Li Qian (Polska) - Margaryta Pesocka (Ukraina) 4:2 (8:11, 10:12, 11:6, 11:6, 11:2, 11:2)

brązowe medale: Katarzyna Grzybowska-Franc (Polska), Sofia Polcanova (Austria)

gra podwójna:

Nina Mittelham, Kristin Lang (obie Niemcy) -

Sofia Polcanova, Jana Noskowa (Austria, Rosja) 4:3 (12:10, 8:11, 6:11, 11:4, 9:11,

11:7, 14:12)

brązowe medale: Matilda Ekholm, Georgina Pota (Szwecja, Węgry)

Lian Ni Xia, Sarah De Nutte (obie Luksemburg)

mężczyźni

gra pojedyncza:


Timo Boll (Niemcy) - Ovidiu Ionescu (Rumunia) 4:1 (6:11, 11:7, 11:9, 11:6, 11:5)

brązowe medale: Patrick Franziska (Niemcy), Kristian Karlsson (Szwecja)
 

gra podwójna:

Daniel Habesohn, Robert Gardos (obaj Austria) -

Mattias Falck, Kristian Karlsson (obaj Szwecja) 4:1 (11:9, 6:11, 11:4, 11:9, 11:9)

brązowe medale: Patrick Franziska, Jonathan Groth (Niemcy, Dania)

Ruwen Filus, Ricardo Walther (obaj Niemcy)