Gdańsk, 29.12.2017. Reprezentant Polski Paweł Paczkowski (P) i Andrei Yurynok (L) z Białorusi podczas meczu międzynarodowego turnieju towarzyskiego o Puchar 4 Narodów piłkarzy ręcznych w Gdańsku, 29 bm. (js) Archiwum fot. PAP/Adam Warżawa
                                        

            Polscy piłkarze ręczni zostali przydzieleni do drugiego koszyka przed losowaniem grup eliminacji mistrzostw Europy 2020. Rywali poznają 12 kwietnia o godz. 19 w Trondheim. Turniej odbędzie się w trzech krajach: Austrii, Norwegii oraz Szwecji.
      
            32 zespoły podzielone będą na osiem grup. Dwie najlepsze ekipy, a także cztery z najlepszym bilansem z trzecich miejsc, awansują do turnieju finałowego.

Przyporządkowanie do poszczególnych koszyków nastąpiło na podstawie wyników z trzech ostatnich imprez: ME w 2016 i 2018 roku oraz mistrzostw świata 2017. Polska zgromadziła 156 punktów i zajęła 14 miejsce w rankingu. Najlepsi byli Hiszpanie - 416 pkt.

Miejsce w Euro 2020, bez konieczności udziału w eliminacjach, mają zapewniony broniący tytułu Hiszpanie oraz ekipy gospodarzy.

Po raz pierwszy w turnieju wystąpią 24 drużyny z kontynentu. Nigdy wcześniej impreza nie rozgrywana była w trzech krajach.

Eliminacje rozpoczną się w terminie 24/25 października 2018 roku, a zakończą 15/16 czerwca 2019.

Biało-czerwoni nie wystąpili w tegorocznych ME, nie zakwalifikowali się również do przyszłorocznych MŚ.

Podział na koszyki el. ME 2020 piłkarzy ręcznych:

Nr 1: Francja, Chorwacja, Niemcy, Dania, Słowenia, Białoruś, Węgry, Macedonia
Nr 2: Rosja, Czechy, Polska, Islandia, Serbia, Czarnogóra, Bośnia i Hercegowina, Holandia,
Portugalia
Nr 3: Łotwa, Litwa, Szwajcaria, Słowacja, Ukraina, Izrael, Turcja
Nr 4: Finlandia, Belgia, Estonia, Grecja, Rumunia, Włochy, Kosowo, Wyspy Owcze