epa06150562 Bayern's Robert Lewandowski celebrates after scoring  for 3:0 lead from the penalty spot during the German Bundesliga soccer match between FC Bayern Munich and Bayer 04 Leverkusen in Munich, Germany, 18 August 2017.  EPA/RONALD WITTEK (EMBARGO CONDITIONS - ATTENTION: Due to the accreditation guidelines, the DFL only permits the publication and utilisation of up to 15 pictures per match on the internet and in online media during the match.) 
Dostawca: PAP/EPA. PAP/EPA © 2018 / RONALD WITTEK
                                        

            Hiszpańskie media twierdzą, że nagłaśniane przez zagraniczne media przejście Roberta Lewandowskiego z Bayernu Monachium do Realu Madryt to na razie spekulacje. Odnotowują jednak plany transferowe “Królewskich”.
      
            Komentatorzy w Hiszpanii przypominają, że niedawna zmiana agenta przez Roberta Lewandowskiego przywróciła domysły co do ponownej możliwości przejścia polskiego napastnika do Realu.

Choć w piątek większość czołowych sportowych dzienników Hiszpanii milczy o ewentualnym przejściu Lewandowskiego do “Królewskich”, to specjalizujący się w piłkarskich transferach portal “Fichajes.com” twierdzi, że ewentualna walka o Polaka nastąpiłaby między Realem a Paris Saint-Germain. W grę miałaby wchodzić kwota 160 mln euro.

“Ostatnie zmiany w otoczeniu Lewandowskiego wskazują, że ten jeden z najlepszych obecnie napastników świata mógłby zmienić klub” - napisał piłkarski portal.

Z kolei "As" koncentruje się w piątek na planowanych zmianach kadrowych w Realu i prawdopodobnym odejściu z Madrytu Garetha Bale'a. Stołeczna gazeta przypomina, że kosztowny transfer Walijczyka okazał się nieudaną inwestycją.

"Upadek Bale'a rozpoczął się w dniu, w którym przybył on do Madrytu. W 2013 r. Real rozerwał rynek transferowy płacąc rekordową kwotę 101 mln euro za gracza uznawanego wówczas za najlepszego w Premier League. W +Królewskich+ mu się jednak nie udało z powodu swojej dużej podatności na kontuzje i słabego charakteru. W ciągu spędzonych pięciu lat w Realu pozostawił po sobie tylko garść przebłysków dobrego zawodnika” - napisał "As".

Tymczasem “Marca” przypominając o spekulacjach wokół transferu Lewandowskiego odnotowuje, że innym graczem, który nie spełnił w Realu pokładanych w nim nadziei był obecny kolega Polaka z Bayernu James Rodriguez. Gazeta wskazała, że wśród obecnych napastników monachijskiego klubu Kolumbijczyk jest jednym z najbardziej odpornych na kontuzje na przestrzeni ostatnich pięciu lat.

“W tym czasie James Rodriguez, zarówno w barwach Realu jak i Bayernu, nie zagrał z powodu kontuzji tylko w 13 proc. meczów. Lepszą statystykę pod tym względem ma w Bayernie jedynie Thomas Mueller (12 proc.) oraz Robert Lewandowski (8 proc.)” - podkreśliła "Marca".

Na początku lutego br. dziennik ten poinformował, że transfer Lewandowskiego do Realu stał się ponownie aktualny i do jego sfinalizowania miałoby dojść podczas tegorocznego lata.

Hiszpańskie media przypominają, że informacja o możliwym transferze “Lewego” do Madrytu pojawia się co jakiś czas od 2013 r., kiedy w półfinałowym meczu Ligi Mistrzów Polak jako zawodnik Borussii Dortmund strzelił Realowi cztery bramki. Mecz zakończył się wygraną niemieckiej ekipy 4:1.

Marcin Zatyka