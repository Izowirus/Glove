Rozstawiony z "jedynką" Rafael Nadal awansował do półfinału turnieju ATP na kortach ziemnych w Barcelonie. Hiszpański tenisista pokonał Słowaka Martina Klizana 6:0, 7:5. Nadal w tej imprezie nie przegrał jeszcze seta.
      
            W półfinale jego rywalem będzie Belg David Goffin.

W drugiej parze Stefanos Tsitsipas zmierzy się z Hiszpanem Pablo Carreno Bustą. 19-latek jest pierwszym Grekiem w Top100 światowego rankingu. W piątek niespodziewanie pokonał rozstawionego z numerem trzecim Austriaka Dominica Thiema 6:3, 6:2.

Najwyżej rozstawieni wśród debli Łukasz Kubot i Brazylijczyk Marcelo Melo odpadli w ćwierćfinale.

Wyniki ćwierćfinałów:

Stefanos Tsitsipas (Grecja) - Dominic Thiem (Austria, 3) 6:3, 6:2
Pablo Carreno Busta (Hiszpania, 5) - Grigor Dimitrow (Bułgaria, 2) 6:3, 7:6 (7-4)
Rafael Nadal (Hiszpania, 1) - Martin Klizan (Słowacja) 6:0, 7:5
David Goffin (Belgia, 4) - Roberto Bautista Agut (Hiszpania, 8) 6:7 (3-7), 6:2, 6:2