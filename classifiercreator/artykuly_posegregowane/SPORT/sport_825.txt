Soczi, Rosja, 15.06.2018. Radość Portugalczyków po remisowym meczu z Hiszpanią w grupie B na piłkarskich mistrzostwach świata w Soczi, 15 bm. Spotkanie zakończyło się rezultatem 3:3. Cristiano Ronaldo (C) zdobył hat-tricka.  (bz/dw) PAP/Bartłomiej Zborowski

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup).  EDITORIAL USE ONLY PAP © 2018 / Bartłomiej Zborowski
                                        

            "To jeden z ważniejszych hat-tricków w mojej karierze, ale większe znaczenie ma to, że dobrze zaprezentowaliśmy się jako drużyna" - przyznał po meczu z Hiszpanią (3:3) w mistrzostwach świata Cristiano Ronaldo. Portugalski piłkarz śrubuje indywidualne rekordy.
      
            Gwiazdor Realu Madryt był bohaterem spotkania przeciw kilku klubowym kolegom. Wykorzystał rzut karny, który wcześniej wypracował, skorzystał na błędzie bramkarza Davida de Gei i wreszcie popisał się fantastycznym uderzeniem z rzutu wolnego.

"Jestem szczęśliwy, bo to jeden z ważniejszych hat-tricków w mojej karierze, choć większe znaczenie ma to, że dobrze zaprezentowaliśmy się jako drużyna. Walczyliśmy, prowadziliśmy, później przegrywaliśmy, by na koniec zremisować z Hiszpanią, która jest jednym z faworytów turnieju. Myślę, że to sprawiedliwy wynik i udany początek mundialu w naszym wykonaniu" - powiedział Ronaldo, który został wybrany "graczem spotkania".

Portugalczyk nie byłby sobą, gdyby nie "zaczepił" tych, którzy nie najlepiej mu życzą.

"To niewiarygodne, ale ciężko na to zapracowałem. Nawet jeśli niektórzy we mnie nie wierzyli, to ja zawsze wierzyłem w siebie" - wspomniał po szóstym w karierze hat-tricku w narodowych barwach.

Łącznie w 151 występach w reprezentacji Portugalii zdobył już 84 gole. Sześć z nich uzyskał w mistrzostwach świata, a w piątek został czwartym piłkarzem w historii, który trafił do siatki na czterech kolejnych mundialach. Wcześniej takim wyczynem popisali się Niemcy Miroslav Klose i Uwe Seeler oraz Brazylijczyk Pele. Jego hat-trick jest 51. w imprezie tej rangi, ale żaden jego autor nie uczynił tego w wieku 33 lat.

"Mówiłem to już wiele razy, ale mogę powtórzyć - Cristiano jest po prostu najlepszy" – wtrącił trener mistrzów Europy Fernando Santos.

Ronaldo był zadowolony z remisu, ale podkreślił, że przed Portugalią jeszcze daleka droga.

"Już po losowaniu grup wiedzieliśmy, że czeka nas trudne zadanie. Każdy mecz stanowić będzie wyzwanie, jeżeli nie będzie prezentować optymalnej dyspozycji, to będzie nam trudno o zwycięstwa. Teraz myślimy już o spotkaniu z Marokiem. Jeśli wygramy, awans do kolejnej rundy będzie realny" - podsumował.