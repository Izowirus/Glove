epa06903684 Tokyo 2020 Olympics mascot Miraitowa (C-L) and Paralympics mascot Someity (C-R) debut in Tokyo, Japan, 22 July 2018 as Yoshiko Mori (L), President of Tokyo 2020 Olympic Committee, and Yuriko Koike (R), Governor of Tokyo, unveil the names of the mascot with name plates. Tokyo 2020 Olympics will start on 24 July 2020 through 09 August 2020.  EPA/KIMIMASA MAYAMA 
Dostawca: PAP/EPA. PAP/EPA © 2018 / KIMIMASA MAYAMA
                                        

            Futurystyczną postać ze szpiczastymi uszami w biało-niebieską kratę, która została maskotką letnich igrzysk olimpijskich w Tokio w 2020 roku, nazwano Miraitowa. Z kolei postać w biało-różową szachownicę, która będzie maskotką paraolimpiady to Someity.
      
            Miraitowa to połączenie dwóch japońskich słów: "mirai" - oznaczające przyszłość i "towa" - wieczność. Z kolei Someity nawiązuje do kwiatu wiśni.

Wyboru maskotek dokonało 6,5 miliona japońskich dzieci - ze szkół w kraju i za granicą - w dniach od 11 grudnia do 22 lutego. Każda klasa miała jeden głos. Jednak dopiero w niedzielę maskotkom nadano imiona.

"Wy również jesteście częścią tej olimpiady. Wybraliście te dwie postaci. Te kandydatury wybrało blisko pięć milionów uczniów, więc olimpiada należy do wszystkich, a nie tylko do sportowców. Mamy nadzieję, że wszyscy się zjednoczą i razem osiągniemy sukces. Jednak do tego potrzebujemy wspólnej pracy" - powiedział do dzieci szef komitetu organizacyjnego igrzysk Tokio 2020 i były premier Japonii Yoshiro Mori.

Organizatorzy w ubiegłym roku otrzymali ponad dwa tysiące zgłoszeń w ogólnokrajowym konkursie. W grudniu zostały wyłonione trzy pary. Zwycięska jest autorstwa ilustratora i rysownika Ryo Taniguchiego. Jego projekt zebrał ponad połowę głosów i zdecydowanie pokonał dwie pozostałe kandydatury.

Igrzyska w Tokio zaplanowane są w terminie 24 lipca - 9 sierpnia 2020 roku.