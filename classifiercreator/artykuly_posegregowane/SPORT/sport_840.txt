epa06801935 Polish referee Szymon Marciniak attends a referees training session ahead of the FIFA World Cup 2018 at the RZD Arena stadium in Moscow, Russia, 12 June 2018. The FIFA World Cup 2018 will take place in Russia from 14 June to 15 July 2018.  Archiwum PAP/EPA/SERGEI ILNITSKY
                                        

            Szymon Marciniak poprowadzi sobotni mecz grupy D piłkarskich mistrzostw świata Argentyna – Islandia w Moskwie – poinformowała wstępnie Międzynarodowa Federacja Piłkarska. To będzie pierwsze od 20 lat spotkanie mundialu z udziałem polskiego arbitra.
      
            FIFA zapowiedziała, że sędziów poszczególnych meczów ma ogłaszać około 48 godzin przed ich rozpoczęciem. Marciniakowi na liniach pomogą Tomasz Listkiewicz (syn Michała, byłego międzynarodowego sędziego, uczestnika MŚ 1990 i 1994), a także Paweł Sokolnicki. Ze wstępnych informacji wynika, że sędzią technicznym ma być Kolumbijczyk Wilmar Roldan. Arbitrów VAR jeszcze nie wyznaczono.

Mecz Argentyny z Islandią odbędzie się na stadionie Spartaka Moskwa (o godz. 15 czasu warszawskiego), gdzie we wtorek Polska zagra w grupie H z Senegalem.

Sobotnie spotkanie zapowiada się bardzo ciekawie. Islandia to debiutant w mistrzostwach świata, zaś Argentyna – aktualny wicemistrz golu - ma w składzie jednego z najlepszych piłkarzy w historii futbolu, Lionela Messiego.

Ostatnim spotkaniem mundialu sędziowanym przez Polaka, Ryszarda Wójcika, był mecz Holandia – Korea Południowa (5:0), który odbył się 20 czerwca 1998 roku w Marsylii.

Z Moskwy Maciej Białek