Sopot, 07.04.2018. Polak Kamil Majchrzak w pojedynku z reprezentantem Zimbabwe Takanyi Garanganga, podczas meczu Pucharu Davisa w Sopocie, 7 bm. (jkm) PAP/Adam Warżawa PAP © 2018 / Adam Warżawa
                                        

            Polscy tenisiści wygrali w Sopocie z Zimbabwe 4:1 w meczu drugiej rundy Grupy II Strefy Euro-Afrykańskiej Pucharu Davisa.
      
            Po sobotnich grach singlowych był remis 1:1. Najpierw Kamil Majchrzak pokonał Takanyi Garangangę 6:2, 6:2, ale w kolejnym meczu Michał Przysiężny przegrał z Benjaminem Lockiem 5:7, 5:7.

Polacy odzyskali w niedzielę prowadzenie dzięki deblowi Łukasz Kubot - Marcin Matkowski, który zwyciężył Locka i Garangangę 6:3, 6:3.

W pierwszym, niedzielnym pojedynku singlowym Kamil Majchrzak pokonał Benjamina Locka 6:3, 6:2, a w drugim Daniel Michalski wygrał 6:3, 6:4 z Markiem Chigaazirą.

Ekipa prowadzona przez kapitana Radosława Szymanika zagra we wrześniu z Rumunią, która w Kluż-Napoka pokonała 5:0 Maroko. Triumfator tego spotkania zapewni sobie awans do Grupy I Pucharu Davisa.