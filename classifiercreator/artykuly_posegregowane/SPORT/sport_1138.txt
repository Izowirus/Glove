Francuz Martin Fourcade wygrał w czwartek sprint na 10 km biathlonowego Pucharu Świata w Tiumeni i zapewnił sobie Małą Kryształową Kulę w tej konkurencji. Polacy zajęli odległe pozycje i nie zakwalifikowali się do biegu pościgowego.
      
            Fourcade o 33,2 s wyprzedził Francuza Simona Desthieux i o 33,5 s Szweda Fredrika Lindstroema.

Norweg Johannes Boe zajął dopiero 16. miejsce ze stratą 1.27,0 do Francuza i praktycznie stracił szansę na zwycięstwo w klasyfikacji generalnej. Polacy ponownie wypadli bardzo słabo. Grzegorz Guzik uplasował się na 72. pozycji ze stratą 3.17,1, a Andrzej Nędza-Kubiniec był 77. - strata 4.18,9.

Fourcade, który wygrał po raz pierwszy zawody w Tiumeni i umocnił się na prowadzeniu w klasyfikacji generalnej Pucharu Świata, zapewnił sobie Małą Kryształową Kulę w sprincie pokonując z przewagą dwóch punktów Boe.

W czwartek warunkiem uzyskania dobrego wyniku było bezbłędne strzelanie. Ośmiu zawodników z czołowej "10" miało taki rezultat, Polacy nie wypadli tak dobrze. Guzik zaliczył dwa pudła, Nędza-Kubiniec jedno.

Johannes Thingnes Boe ruszył, gdy Francuz zbliżał się do mety. Norweg jednak na początku dwa razy spudłował i ostatecznie zajął 14. miejsce.

W sobotnim biegu pościgowym Francuz wyjedzie na trasę z ponadpółminutową przewagą nad rywalami.

Wyniki sprintu w Tiumeni:

1. Martin Fourcade (Francja) 25.49,0 (0 rund karnych)
2. Simon Desthieux (Francja) strata 33,2 s (0)
3. Fredrik Lindstroem (Szwecja) 33,5 (0)
4. Andrejs Rastorgujevs (Łotwa) 35,2 (0)
5. Erik Lesser (Niemcy) 38,4 (0)
6. Maksim Cwietkow (Rosja) 43,0 (0)
Quentin Fillon Maillet (Francja) 43,0 (0)
...
72. Grzegorz Guzik (Polska) 3.17,1 (2)
77. Andrzej Nędza-Kubiniec (Polska) 4.18,9 (1)

klasyfikacja generalna PŚ (po 20 z 22 zawodów):

1. Martin Fourcade (Francja) 1056 pkt
2. Johannes Thingnes Boe (Norwegia) 974
3. Anton Szypulin (Rosja) 658
4. Arnd Peiffer (Niemcy) 624
5. Jakov Fak (Słowenia) 572
6. Lukas Hofer (Włochy) 559
...
76. Grzegorz Guzik (Polska) 21

klasyfikacja sprintu:

1. Martin Fourcade (Francja) 384 pkt
2. Johannes Thingnes Boe (Norwegia) 382
3. Arnd Peiffer (Niemcy) 259
...
73. Grzegorz Guzik (Polska) 11