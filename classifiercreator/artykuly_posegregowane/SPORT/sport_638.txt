Przy okazji piłkarskich mistrzostw świata w Rosji niemiecki producent sprzętu sportowego Adidas liczy na sprzedaż 8 mln koszulek, czyli wynik lepszy niż w 2014 roku, mimo niepowodzenia swojej flagowej drużyny - Niemiec, wyeliminowanej już z turnieju.
      
            "Oczywiście jesteśmy rozczarowani, ale taki jest sport. Jesteśmy z naszą reprezentacją na dobre i złe. W przeszłości byliśmy przecież czterokrotnie mistrzami świata i trzy razy mistrzami Europy" - powiedziała rzeczniczka firmy Claudia Lange.

Adidas wyposażył w stroje 12 z 32 drużyn uczestniczących w mundialu. Osiem z nich awansowało do fazy pucharowej: Rosja, Szwecja, Meksyk, Hiszpania, Argentyna, Belgia, Kolumbia i Japonia.

Polscy piłkarze grali w strojach amerykańskiej firmy Nike.