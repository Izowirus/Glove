epa06872387 Luka Modric of Croatia reacts during the FIFA World Cup 2018 quarter final soccer match between Russia and Croatia in Sochi, Russia, 07 July 2018.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/FRIEDEMANN VOGEL   EDITORIAL USE ONLY 
Dostawca: PAP/EPA. PAP/EPA © 2018 / FRIEDEMANN VOGEL
                                        

            Luka Modric zapewnił, że reprezentacja Chorwacji będzie gotowa na środowy półfinał piłkarskich mistrzostw świata z Anglią, mimo że drugi mecz z rzędu kończyła po dogrywce i rzutach karnych. „Mamy dodatkową motywację” - podkreślił pomocnik Realu Madryt.
      
            O zwycięstwie Chorwacji w ćwierćfinale z Rosją zadecydowały rzuty karne (4-3). Po regulaminowym czasie gry był remis 1:1, a po dogrywce 2:2. W 1/8 finału po serii „jedenastek” wyeliminowali Danię (3-2, 1:1).

„Za nami kolejny dramat. W pierwszej połowie nie graliśmy dobrze. Nie kontrolowaliśmy wydarzeń na boisku tak, jakbyśmy tego chcieli. W drugiej zagraliśmy dużo lepiej, ale nie udało nam się rozstrzygnąć losów rywalizacji w regulaminowym czasie gry. Po raz kolejny pokazaliśmy charakter. Jesteśmy w półfinale! Mamy odpowiednio dużo czasu na odpoczynek i przygotowanie” – przyznał Modric, który został wybrany piłkarzem meczu.

Również w sobotę Anglia pokonała Szwecję 2:0.

„Anglicy bardzo dobrze prezentowali się jako zespół, zarówno w ćwierćfinale ze Szwecją, jak i poprzednim meczu z Kolumbią. Będziemy musieli być bardzo skoncentrowani, ponieważ strzelają dużo goli. Na pewno w półfinale musimy zagrać lepiej niż z Rosją. Regeneracja będzie miała kluczowe znaczenie. Nie chcemy dopuszczać do kolejnego dramatu” – powiedział kapitan reprezentacji Chorwacji.

Półfinał z Anglią odbędzie się w środę w Moskwie.

„Mamy kilka dni na odpoczynek i jestem pewny, że zdążymy się zregenerować. Przed tym półfinałem mamy dodatkową motywację. To dla nas jeden z najważniejszych meczów w życiu. Spotkają się dwa klasowe zespoły i zobaczymy, który będzie górą. Na pewno to będzie interesujący mecz” – dodał.

W klasyfikacji strzelców mundialu z sześcioma golami prowadzi napastnik Tottenhamu Hotspur Harry Kane.

„Anglicy są bardzo groźni w ofensywie. Na pewno będziemy musieli zwrócić uwagę na Kane’a. Oni od zawsze grają pod ogromną presją. Zawsze oczekuje się od Anglii, że zajdzie daleko w każdym turnieju. Nieco mniejsza presja ciąży na nas, ale wiemy, że w Chorwacji są wielkie oczekiwania w stosunku do nas” – przyznał 32-letni pomocnik.

W latach 2008-2012 był zawodnikiem Tottenhamu Hotspur.

„Z tamtych czasów pamiętam Kyle’a Walkera, Dany’ego Rose’a i oczywiście Kane’a. Harry był wówczas bardzo młody i ciężko pracował" - dodał Modric.

Z Soczi Marcin Cholewiński