Marcin Matkowski i Amerykanin Nicholas Monroe awansowali do ćwierćfinału debla tenisowego turnieju ATP na kortach ziemnych w Budapeszcie. W środowym meczu pierwszej rundy wygrali z Divijem Sharanem (Indie) i Nealem Skupskim (W. Brytania) 6:2, 6:3.
      
            Kolejnymi rywalami Matkowskiego i Monroe'a w imprezie w stolicy Węgier (pula nagród 501 tys. euro) będą Holender Wesley Koolhof i Nowozelandczyk Artem Sitak, którzy wyeliminowali grających z "jedynką" Chorwata Nikolę Mektica i Austriaka Alexandra Peyę 7:5, 6:7 (4-7), 10:7.

W budapeszteńskim turnieju uczestniczył także Hubert Hurkacz. W pierwszej rundzie singla przegrał z Włochem Lorenzo Sonego 7:6 (7-2), 6:7 (8-10), 4:6.

Wynik meczu 1. rundy debla:

Marcin Matkowski (Polska), Nicholas Monroe (USA) - Divij Sharan (Indie), Neal Skupski (W. Brytania) 6:2, 6:3.