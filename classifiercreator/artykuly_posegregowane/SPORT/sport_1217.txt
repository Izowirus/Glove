Lebron James of Team Lebron dunks against Team Stephen during the 2018 All-Star game at Staples Center in Los Angeles, California , USA, 18 February 2018. SHUTTERSTOCK OUT Archiwum fot. PAP/EPA/MIKE NELSON
                                        

            Lider Cleveland Cavaliers LeBron James wyprzedził słynnego Michaela Jordana, czwartego do tej pory w klasyfikacji liczby meczów koszykarskiej ligi NBA, w których zdobył co najmniej 20 punktów. James ma takich spotkań 927, po tym jak przeciw Philadelphia 76ers uzyskał 30 pkt.
      
            Do 64. w karierze triple-double zabrakło mu jednej zbiórki i dwóch asyst. Wyprzedzenie Jordana było jedynym sukcesem Jamesa, bo "Kawalerzyści" ulegli Philadelphia 76ers 97:108.

Pierwsza trójka wszech czasów z największą liczbą meczów ze zdobyczą co najmniej 20 pkt w lidze NBA przedstawia się następująco według portalu 247sports.com: Karl Malone (Utah Jazz, 1134), Kareem Abdul-Jabbar (LA Lakers, 1122), Kobe Bryant (LA Lakers, 941). Tego ostatniego, który karierę zakończył w 2016 roku po 20 sezonach w Los Angeles, James może wyprzedzić jeszcze w tym sezonie.

To kolejny rekord Jamesa, który w styczniu został siódmym w historii i zarazem najmłodszym koszykarzem, który przekroczył granicę 30 tysięcy zdobytych punktów w lidze NBA.