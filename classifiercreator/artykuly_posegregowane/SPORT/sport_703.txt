Gdynia, 24.06.2018. Prezydent Andrzej Duda (P) podczas Święta Marynarki Wojennej RP - Wielkiej Parady Morsko-Lotniczej z udziałem okrętów zaproszonych Marynarek Wojennych na wodach Zatoki Gdańskiej w Gdyni, 24 bm. (aw/doro) PAP/Adam Warżawa PAP ADAM WARZAWA / Adam Warżawa
                                        

            Po defiladzie okrętów wojennych, przy podejściu do nabrzeża pada komenda: „Lewy cztery naprzód!” Oby też prorocza na dzisiejszy wieczór  - napisał w niedzielę na Twitterze prezydent Andrzej Duda odnosząc się do planowanego na godz. 20 meczu Polska-Kolumbia.
      
            Prezydent brał udział w niedzielę w obchodach Świąt Morza i Marynarki Wojennej w Gdyni. Punktem kulminacyjnym uroczystości była wielka parada morsko-lotnicza na wodach Zatoki Gdańskiej. Wzięło w niej ponad 20 okrętów z Polski, ale też ośmiu zaproszonych państw: USA, Niemiec, Finlandii, Chin, Francji, Łotwy, Litwy i Danii.

W niedzielę wieczorem prezydent ma gościć na pokładzie okrętu ORP Generał Kazimierz Pułaski, gdzie – wspólnie z załogą, ma kibicować Polakom rozgrywającym tego dnia mecz z Kolumbią w ramach mistrzostw świata w piłce nożnej.