Warszawa, 03.09.2017. Piłkarze reprezentacji Polski podczas treningu w Warszawie, 3 bm. Z przodu biegną trener przygotowania motorycznego Remigiusz Rzepka (L) i Robert Lewandowski (P). Polacy przygotowują się do meczu eliminacyjnego mistrzostw świata z Kazachstanem, który odbędzie się 4 bm. w Warszawie. (gj) PAP/Bartłomiej Zborowski Archiwum PAP © 2018 / Bartłomiej Zborowski
                                        

            Reprezentacja Polski pozostaje na siódmym miejscu w rankingu Międzynarodowej Federacji Piłki Nożnej (FIFA). W czołowej dziesiątce nie zaszły żadne zmiany. Wciąż prowadzą mistrzowie świata Niemcy, przed Brazylijczykami oraz mistrzami Europy Portugalczykami.
      
            Biało-czerwonych wyprzedzają jeszcze reprezentacje Argentyny, Belgii i Hiszpanii.

Z rywali Polaków w tegorocznych mistrzostwach świata najwyżej jest Kolumbia - 13. pozycja. Senegal zanotował spadek o trzy pozycje i zajmuje 27. lokatę, zaś Japonia awansowała o jedno miejsce i jest 55.

W marcu sparingowymi rywalami polskiej drużyny narodowej będą Nigeria i Korea Południowa. Te zespoły są, odpowiednio, na 52. i 58. miejscu na liście FIFA. W czerwcu natomiast Polacy zagrają towarzysko z Chile (10. pozycja) i Litwą (147.).

Kolejny ranking 15 marca.

Czołówka rankingu FIFA - stan na 15 lutego 2018 roku:
(w nawiasach miejsce w poprzednim notowaniu):

1. (1) Niemcy 1602 pkt
2. (2) Brazylia 1484
3. (3) Portugalia 1358
4. (4) Argentyna 1348
5. (5) Belgia 1325
6. (6) Hiszpania 1231
7. (7) Polska 1213
8. (8) Szwajcaria 1190
9. (9) Francja 1183
10. (10) Chile 1153
...
13. (13) Kolumbia 1095
27. (24) Senegal 855
52. (51) Nigeria 606
55. (56) Japonia 593
58. (59) Korea Płd. 556
147. (147) Litwa 179