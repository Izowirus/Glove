Gol Arkadiusza Milika w 85. minucie dał Napoli zwycięstwo 2:1 w wyjazdowym meczu z Atalantą Bergamo, który kończył 14. serię spotkań ligi włoskiej. To była piąta bramka polskiego piłkarza w tym sezonie Serie A.
      
            Początek spotkania należał do gości. Już w drugiej minucie prowadzenie dał im Fabian Ruiz. W 54. minucie wyrównał jednak Duvan Zapata.

Atalanta skutecznie się broniła i trener Napoli Carlo Ancelotti nadzieję na zmianę wyniku zaczął pokładać w rezerwowych. W 77. minucie na boisko wszedł Piotr Zieliński, a pięć minut później Milik.

Intuicja nie zawiodła włoskiego szkoleniowca. W decydującej akcji Mario Rui zagrał piłkę w pole karne, Milik nie przyjął jej idealnie, ale strzałem z pięciu metrów zapewnił swojej drużynie zwycięstwo.

W tabeli Napoli zajmuje drugie miejsce, a do prowadzącego Juventusu Turyn, którego bramkarzem jest Wojciech Szczęsny, traci osiem punktów.