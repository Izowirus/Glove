Kazań, Rosja, 23.06.2018. Piłkarze reprezentacji Polski Bartosz Bereszyński (P) i Piotr Zieliński (C) podczas treningu w Kazaniu, 23 bm. przed jutrzejszym meczem grupy H mistrzostw świata z Kolumbią. (bz/dw) PAP/Bartłomiej Zborowski
(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup).  EDITORIAL USE ONLY PAP © 2018 / Bartłomiej Zborowski
                                        

            Piłkarz reprezentacji Polski Piotr Zieliński docenił klasę Jamesa Rodrigueza, ale podkreślił, że w niedzielnym meczu z Kolumbią na mistrzostwach świata w Rosji biało-czerwoni muszą skupić się również na innych graczach.
      
            „Wiemy, jakim zawodnikiem jest James. Od wielu lat gra na wysokim poziomie. Świetnie czyta grę i jest doskonale wyszkolony technicznie. Ciągnie grę całego zespołu. Jednak musimy być skupieni również na innych zawodnikach” – powiedział Zieliński na sobotniej konferencji prasowej.

Biało-czerwoni przystąpią do niedzielnego spotkania po wtorkowej porażce z Senegalem 1:2.

„Nas interesowało tylko zwycięstwo. Po tym meczu było kilka pozytywów, ale więcej było negatywów. Teraz każdy z nas musi zagrać świetny mecz, aby wygrać” – podkreślił pomocnik Napoli.

Dzień po meczu podopieczni Adama Nawałki spędzili na rozmowach o porażce z Senegalem.

„Mieliśmy trochę czasu w samolocie i już wtedy we własnym gronie wyjaśniliśmy sobie kilka spraw. Rozmawialiśmy o tym, co było źle, ale mieliśmy też analizę ze sztabem szkoleniowym. Zdajemy sobie sprawę z błędów, jakie popełniliśmy. Temat Senegalu jest zamknięty. Od kilku dni myślimy tylko o Kolumbii” – podkreślił natomiast Maciej Rybus.

Porażka z Senegalem zabrała jednak tyle uwagi na konferencji prasowej, co niedzielny mecz z Kolumbią.

„Nie chce nikomu niczego odbierać, ale dwa gole z Senegalem straciliśmy na własne życzenie. Musimy się takich błędów wystrzegać i na pewno nie możemy ich powtórzyć w meczu z Kolumbią” – dodał Grzegorz Krychowiak.

Kolumbia z kolei rozpoczęła mundial od porażki z Japonią 1:2.

„Czeka nas bardzo trudne spotkanie, bo oba zespoły są w takiej samej sytuacji. Mamy szacunek do rywala, ale chcemy rozegrać lepszy mecz niż poprzednio i wygrać” – zakończył Krychowiak.

Początek spotkania Polska – Kolumbia w meczu grupy H w Kazaniu w niedzielę o godz. 20 polskiego czasu.

Z Kazania Marcin Cholewiński