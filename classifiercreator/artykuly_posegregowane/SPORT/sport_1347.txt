epa06510821 Minjeong Choi of South Korea during heats in the Women's Short Track Speed Skating 500 m competition at the Gangneung Ice Arena during the PyeongChang 2018 Olympic Games, South Korea, 10 February 2018.  PAP/EPA/HOW HWEE YOUNG
                                        

            Minjeong Choi z Korei Południowej triumfowała w olimpijskiej rywalizacji w short tracku na 1500 m. W Pjongczangu srebro wywalczyła Chinka Jinyu Li, a brąz Kanadyjka Kim Boutin. Magdalena Warakomska odpadła w ćwierćfinale i zajęła 20. miejsce.
      
            Polka w czwartym biegu (w każdym walczyło po sześć zawodniczek) zajęła czwarte miejsce.

Choi była bliska zdobycia medalu już w rywalizacji na 500 m. W finale reprezentantka gospodarzy niemal równo przekroczyła linię mety z Arianną Fontaną, ale po analizie wideo i długiej dyskusji arbitrów nie tylko stwierdzono, że była druga - o 22 cm za Włoszką, ale i zdyskwalifikowano ją za jazdę niezgodną z przepisami. Ostatecznie Koreanka zajęła szóstą lokatę. Natalia Maliszewska odpadła w ćwierćfinale i zajęła 11. miejsce.

W sobotnim finale na 1500 m 19-letnia Choi nie pozostawił złudzeń i linię mety przekroczyła przed Chinką Li oraz Boutin. Dla Kanadyjki to drugi brązowy medal w Pjongczangu (trzecia była również na 500 m). Z kolei Fontana, która triumfowała na 500 m, w sobotę była dopiero siódma.

Piąte miejsce zajęła Jorien ter Mors. Holenderka w Pjongczangu startuje w dwóch różnych dyscyplinach. W środę zdobyła złoty medal w łyżwiarskim wyścigu na 1000 m.