PAP/EPA/ALESSANDRO DI MARCO
                                        

            Amerykańscy siatkarze pokonali w Turynie Serbów 3:1 (23:25, 25:17, 32:30, 25:19) w meczu o brązowy medal mistrzostw świata. O godz. 21.15 rozpocznie się finał, w którym broniący tytułu Polacy zmierzą się z Brazylijczykami.
      
            Ekipa z USA, która w zaciętym półfinale przegrała z biało-czerwonymi 2:3, ma w dorobku trzy krążki czempionatu globu. W 1986 roku stanęła na najwyższym stopniu podium, a osiem lat później na najniższym. W poprzedniej edycji zostali sklasyfikowani na siódmej pozycji.

Serbowie, którzy w sobotę w Turynie ulegli "Canarinhos" 0:3, w MŚ wywalczyli srebro (1998) i brąz (2010). Cztery lata temu zajęli dziewiąte miejsce.