epa06174324 Referee Nawaf Shukralla (R) of Bahrain speaks to Thailand's Sirod Chatthong during a FIFA 2018 World Cup qualification round match between Iraq and Thailand, in Bangkok, Thailand, 31 August 2017.  EPA/DIEGO AZUBEL 
Dostawca: PAP/EPA. PAP/EPA © 2018 / DIEGO AZUBEL
                                        

            Nawaf Abdullah Ghayyath Shukralla z Bahrajnu poprowadzi we wtorek spotkanie polskich piłkarzy z Senegalem w mistrzostwach świata w Rosji - poinformowała FIFA. W 2011 roku prowadził towarzyską potyczkę biało-czerwonych z Koreą Południową (2:2).
      
            Asystentami będą jego rodak Yaser Abdulla Tulefat oraz Taleb Al Marri z Kataru, a sędzią technicznym kolejny Katarczyk Abdulrahman Al Jassim.

Niespełna 42-letni Shukralla był już arbitrem na mundialu cztery lata temu w Brazylii, kiedy sędziował mecze Australii z Hiszpanią oraz Portugalii z Ghaną. Pokazał w nich siedem żółtych kartek.

W 2012 i 2016 roku był rozjemcą w klubowych mistrzostwach świata, prowadząc łącznie trzy pojedynki. Ma za sobą 44 mecze w kwalifikacjach do mundialu w strefie azjatyckiej i tyle samo w kontynentalnej Lidze Mistrzów. Na arenie międzynarodowej pojawił się w 2010 roku.

Biało-czerwoni mieli z nim styczność podczas towarzyskiego spotkania w Seulu z Koreą Południową. W październiku 2011 w Seulu padł remis 2:2, a gole dla Polski zdobyli Robert Lewandowski i Jakub Błaszczykowski. Obaj mają szansę zagrać we wtorek (godz. 17) na stadionie Spartaka w Moskwie, podobnie jak trzej inni uczestnicy tamtego meczu: Łukasz Fabiański, Maciej Rybus i Sławomir Peszko.

Z Moskwy - Maciej Białek