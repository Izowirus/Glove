Magda Linette uległa rozstawionej z "czwórką" Białorusince Arynie Sabalence 1:6, 3:6 w drugiej rundzie tenisowego turnieju WTA na kortach twardych w chińskim Tiencinie (pula nagród 750 tys. dol.).
      
            Po pierwszym przegranym secie 1:6 przez Linette, w drugim Sabalenka prowadziła 3:0. Polka zdołała nieco odrobić straty, ale od stanu 3:4 gemy wygrywała już tylko jej rywalka.

W pierwszym meczu Linette pokonała Rosjankę Jewgieniję Rodinę 2:6, 6:1, 6:4.

W środę przeciwniczką Linette, zajmującej 84. miejsce na świecie, była 11. w ranking WTA 20-letnia Sabalenka (jeszcze niedawno plasowała się w drugiej setce). Białorusinka bardzo dobrze spisuje się w ostatnich miesiącach; w sierpniu triumfowała w turnieju w New Haven, a we września była najlepsza w Wuhan. W wielkoszlemowym, nowojorskim US Open dotarła do czwartej rundy (1/8 finału).

W ubiegłym roku Sabalenka wystąpiła w finale w Tiencinie, w który uległa Rosjance Marii Szarapowej.

Wynik 2. rundy:

Aryna Sabalenka (Białoruś, 4) - Magda Linette (Polska) 6:1, 6:3.