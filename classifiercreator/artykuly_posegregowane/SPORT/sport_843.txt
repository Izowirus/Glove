epa06807144 Actors perform during the opening ceremony prior to the FIFA World Cup 2018 group A preliminary round soccer match between Russia and Saudi Arabia in Moscow, Russia, 14 June 2018. (RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup) EPA/ABEDIN TERKENAREH EDITORIAL USE ONLY  PAP/EPA/ABEDIN TERKENAREH 
                                        

            Argentyński sędzia Nestor Pitana rozpoczął mecz Rosja - Arabia Saudyjska, inaugurujący piłkarskie mistrzostwa świata. Spotkanie w Moskwie poprzedziła 30-minutowa ceremonia otwarcia. Turniej, w którym udział wezmą 32 zespoły, w tym Polska, potrwa do 15 lipca.
      
            Podczas uroczystego otwarcia, zgodnie z zapowiedziami, dominowała muzyka. Ceremonia zaczęła się pół godziny przed meczem. Na zakrywającą całe boisko ogromną płachtę, imitującą wzory (łaty) piłki nożnej, wbiegli tancerze i tancerki oraz postaci przebrane fantazyjnie za latawce i ptaki.

Zaczęło się od krótkiego fragmentu koncertu fortepianowego Czajkowskiego, a po chwili słynny brytyjski piosenkarz Robbie Williams zaśpiewał „Let Me Entertain You”. Następnie swoim pięknym głosem popisała się śpiewaczka operowa Ajda Garifullina (sopran), po której Williams wykonał kolejny hit – „Feel”.

Wkrótce potem oboje zaśpiewali przebój „Angels”. W tym czasie wniesiono na murawę flagi 32 państw, których reprezentacje wystąpią na mundialu (niosły je osoby przebrane w barwy tych krajów).

„Rock DJ” – ten hit odśpiewany przez Williamsa zakończył artystyczną część ceremonii, w której brał udział także były brazylijski piłkarz Ronaldo.

Po niej przyszedł czas na przemówienia najważniejszych oficjeli. Prezydent Rosji Władimir Putin pozdrowił kibiców i życzył sukcesów uczestnikom.

„Gratuluję wielkiej międzynarodowej przyjaznej rodzinie piłkarskiej rozpoczęcia najważniejszego turnieju na świecie” – powiedział Putin.



Podkreślił, że mundial po raz pierwszy odbywa się w Rosji. „Szczerze się z tego cieszymy” – zapewnił. Przypomniał, że w Rosji pierwszy mecz piłkarski odbył się w 1897 roku.

Putin zapewnił, że Rosja przygotowując się do mundialu zrobiła wszystko, by sportowcy i kibice mogli podczas mistrzostw zanurzyć się w atmosferze święta.

„Witamy w Rosji” – zakończył prezydent kraju, wzbudzając euforię na trybunach.

Po nim głos zabrał szef Międzynarodowej Federacji Piłkarskiej (FIFA) Gianni Infantino.

„Drodzy przyjaciele, witamy na mistrzostwach świata” – powiedział po rosyjsku, za co podziękowano mu owacją.

„Od dzisiaj, przez miesiąc, futbol podbije Rosję, a z Rosji podbije cały świat. Cieszmy się największym piłkarskim świętem na ziemi. Dziękuję prezydentowi Putinowi, dziękuję Moskwie. Spasibo Rossija” – dodał, wymawiając ostatnie zdanie znów po rosyjsku.

Polacy udział w turnieju rozpoczną we wtorek meczem z Senegalem. W grupie H rywalizować będą także Japonia i Kolumbia.

Z Moskwy Maciej Białek