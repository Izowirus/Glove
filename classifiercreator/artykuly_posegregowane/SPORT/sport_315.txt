Rozstawiona z "20" Naomi Osaka pokonała Madison Keys (14.) 6:2, 6:4 w półfinale turnieju US Open w Nowym Jorku. Japońska tenisistka, która po raz pierwszy w karierze zagra w meczu o wielkoszlemowy tytuł, zmierzy się w sobotę z inną Amerykanką - Sereną Williams (17.).
      
            Serena Williams pokonała Łotyszkę Anastasiję Sevastovą 6:3, 6:0. Walcząca o 24. tytuł wielkoszlemowy tytuł amerykańska tenisistka po raz 31. wystąpi w decydującym spotkaniu w turnieju tej rangi, a po raz dziewiąty w Nowym Jorku.

Osaka już za sprawą awansu do półfinału US Open zanotowała swój najlepszy wynik w Wielkim Szlemie. Nigdy wcześniej nie przeszła trzeciej rundy.

W środę została też pierwszą od 22 lat Japonką, która dotarła do półfinału turnieju tej rangi. W 1996 roku w czołowej czwórce Wimbledonu znalazła się Kimiko Date.

Niespełna 21-letnia tenisistka sprawiła, że w sobotę w decydującym pojedynku nie spotkają się dwie reprezentantki gospodarzy. Ona sama jednak także posiada amerykańskiego obywatelstwo.

Osaka, której ojciec jest Haitańczykiem, w tegorocznej edycji zmagań na kortach Flushing Meadows straciła tylko seta.

Keys to finalistka poprzedniej edycji nowojorskiej imprezy.