Neymar Jr (C) of Paris Saint Germain  reacts after a shock during the French Ligue 1 soccer match between Paris Saint-Germain (PSG) and Olympique de Marseille at the Parc des Princes stadium in Paris, France, 25 February 2018.   PAP/EPA © 2018 / CHRISTOPHE PETIT TESSON
                                        

            Brazylijczyk Neymar przejdzie operację w swoim kraju - poinformował w środę wieczorem jego klub Paris Saint-Germain. Słynny piłkarz doznał kontuzji w niedzielnym meczu francuskiej ekstraklasy z Olympique Marsylia (3:0).
      
            "Po badaniach i za zgodą zawodnika zdecydowano, że operacja jest najlepszą opcją" - poinformował klub z Paryża. Jak dodano, zawodnik będzie operowany w Brazylii pod koniec tygodnia.

Już wcześniej ojciec najdroższego piłkarza świata potwierdził, że syn będzie wyłączony z gry przez co najmniej sześć tygodni.

Badania wykazały skręcenie prawej kostki i złamanie kości śródstopia. Neymar urazu doznał w 80. minucie meczu z Olympique Marsylia, boisko opuścił na noszach.

Francuski klub czeka 6 marca rewanżowy mecz u siebie z Realem Madryt w 1/8 finału Ligi Mistrzów. W Hiszpanii paryżanie przegrali 1:3.

26-letni Neymar latem ubiegłego roku przeszedł do PSG z Barcelony za rekordową kwotę 222 milionów euro.