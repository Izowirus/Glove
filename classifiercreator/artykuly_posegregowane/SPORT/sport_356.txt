Justyna Iskrzycka i Paulina Paszek (obie AZS AWF Katowice) zdobyły w portugalskim Montemor srebrny medal mistrzostw świata w nieolimpijskiej konkurencji K2 na 1000 m. Wygrały Węgierki, na trzecim miejscu uplasowały się Niemki.
      
            Polki do triumfatorek straciły blisko cztery sekundy.

Przed rokiem w mistrzostwach świata w czeskich Racicach podopieczne Tomasza Kryka sięgnęły po brąz w tej konkurencji, a w tym roku w Belgradzie zdobyły tytuł mistrzyń Europy.

Iskrzycka i Paszek o kolejne miejsce na podium rywalizować będą na olimpijskim dystansie 500 m.

To drugi medal polskiej reprezentacji w Montemor. Wcześniej tytuł wicemistrzowski wywalczyli kanadyjkarze Michał Łubniewski i Arsen Śliwiński w dwójce na 200 m.