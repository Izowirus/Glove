Glasgow, W. Brytania, 04.08.2018. Brytyjczyk Adam Peaty cieszy się po wyścigu na 100 m stylem klasycznym podczas mistrzostw Europy w pływaniu, 4 bm. w Glasgow. (gj) PAP/Bartłomiej Zborowski PAP © 2018 / Bartłomiej Zborowski
                                        

            Podczas pływackich mistrzostw Europy w Glasgow Adam Peaty ustanowił rekord świata na 100 m stylem klasycznym. Brytyjczyk miał czas 57,00 s, a poprzedni najlepszy rezultat, który również należał do niego, poprawił o 0,13 s.
      
            Wcześniej rekord świata na tym dystansie Peaty ustanowił dwa lata temu w trakcie igrzysk olimpijskich w Rio de Janeiro. W sobotę był bezkonkurencyjny. Drugiego Brytyjczyka Jamesa Wilby'ego wyprzedził o 1,54 s. Z brązowego medalu cieszył się Rosjanin Anton Czupkow.