epa07005859 British rider Simon Yates of Mitchelton Scott team celebrates after winning the 14th stage of the 2018 La Vuelta cycling tour, over 171 km from Cistierna to Les Praeres, Spain, 08 September 2018.  EPA/MANUEL BRUQUE 
Dostawca: PAP/EPA. PAP/EPA © 2018 / MANUEL BRUQUE
                                        

            Brytyjczyk Simon Yates (Mitchelton-Scott) wygrał 14. etap kolarskiego wyścigu Vuelta a Espana, 171 km z gminy Cistierna do górskiego obszaru Les Praeres de Nava. Michał Kwiatkowski (Sky) przejechał większość trasy w ucieczce, ale został doścignięty przed metą.
      
            Kwiatkowski odłączył się od peletonu z grupą innych kolarzy na jednym z podjazdów kilka kilometrów po starcie. W ucieczce przejechał ok. 160 km, w tym część samotnie. Jednak nieco ponad sześć km przed metą dogoniła go grupa pościgowa, w tym Rafał Majka (Bora-Hansgrohe). Żaden z Polaków nie liczył się później w walce o etapowe zwycięstwo.

Dzięki wygranej Yates objął prowadzenie w klasyfikacji generalnej, odbierając czerwoną koszulkę lidera reprezentantowi gospodarzy Jesusowi Herradzie (Cofidis). Na etapie wyprzedził Kolumbijczyka Miguela Angela Lopeza (Astana) i Hiszpana Alejandro Valverde (Movistar). Obaj stracili do Brytyjczyka po dwie sekundy.