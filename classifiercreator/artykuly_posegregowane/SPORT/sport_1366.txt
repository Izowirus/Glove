Bydgoszcz, 14.07.2017. Konrad Bukowiecki cieszy się po finałowym konkursie pchnięcia kulą podczas lekkoatletycznych mistrzostw Europy U23, 14 bm. w Bydgoszczy. Polak zdobył złoty medal. (gj) PAP/Tytus Żmijewski Archiwum PAP © 2017 / Tytus Żmijewski
                                        

            Konrad Bukowiecki (AZS UWM Olsztyn) ustanowił podczas mityngu Copernicus Cup w Toruniu absolutny rekord kraju w pchnięciu kulą. W drugiej próbie trwającego konkursu uzyskał 22 metry.
      
            Poprzedni rekord należał również do Bukowieckiego, który zdobywając rok temu tytuł halowego mistrza Europy w Belgradzie pchnął kulę na odległość 21,97. Na stadionie najlepszy wynik w historii polskiej lekkoatletyki uzyskał w 2009 roku dwukrotny mistrz olimpijski Tomasz Majewski - 21,95.

Bukowiecki prowadzi w konkursie. Drugi jest jak na razie Czech Tomas Stanek, który osiągnął do tej pory w Toruniu 21,69.

Mityng Copernicus Cup zaliczany jest do prestiżowego cyklu World Indoor Tour - halowego odpowiednika Diamentowej Ligi.