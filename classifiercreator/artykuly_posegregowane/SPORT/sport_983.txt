epa06152990 Bora Hansgrohe team rider Rafal Majka of Poland attends the start of the 2nd stage of the 72th edition of the Vuelta 2017 cycling race over 203,4km between Nimes and Gruissan Grand Narbonne, southern France, 20 August 2017.  EPA/SEBASTIEN NOGIER 
Dostawca: PAP/EPA. PAP/EPA © 2018 / SEBASTIEN NOGIER
                                        

            Łotysz Toms Skujins (Trek–Segafredo) wygrał trzeci etap wyścigu kolarskiego Dookoła Kalifornii. Liderem pozostał Kolumbijczyk Egan Bernal (Sky), a drugi jest Rafał Majka (Bora-Hansgrohe).
      
            Wtorkowy odcinek liczył 197 kilometrów, miał kilka podjazdów, a meta usytuowana została na torze wyścigowym w Monterey. Skujins wyprzedził o trzy sekundy Amerykanina Seana Bennetta (Hagens Berman) i o osiem Australijczyka Caleba Ewana (Mitchelton–Scott). Czwarty finiszował trzykrotny mistrz świata Słowak Peter Sagan (Bora-Hansgrohe), a za nim uplasował się Bernal.

W tej grupce przyjechał też Majka, sklasyfikowany na 22. miejscu. Dużo więcej stracili pozostali Polacy: Paweł Poljański 3.03 min (64. lokata), Łukasz Wiśniowski 6.31 (75.), a Maciej Bodnar 11.01 (105.).

W klasyfikacji generalnej Bernal ma 25 s przewagi nad Majką i 31 nad Brytyjczykiem Adamem Yatesem (Mitchelton-Scott).

W ubiegłorocznej edycji Polak wygrał jeden z etapów, zaś w "generalce" był drugi, ustępując o 35 sekund George'owi Bennettowi. Nowozelandczyk z ekipy LottoNL-Jumbo nie obroni tytułu, ściga się obecnie w Giro d'Italia.

Dookoła Kalifornii (zakończenie 19 maja) ma najwyższą rangę UCI World Tour.

Wyniki 3. etapu:

1. Toms Skujins (Łotwa/Trek–Segafredo) 4:52:47
2. Sean Bennett (USA/Hagens Berman) strata 3 s
3. Caleb Ewan (Australia/Mitchelton–Scott) 8
4. Peter Sagan (Słowacja/Bora–Hansgrohe) 8
5. Egan Bernal (Kolumbia/Sky) 8
6. Adam Yates (W. Brytania/Mitchelton–Scott) 8
...
22. Rafał Majka (Polska/Bora–Hansgrohe) 8
64. Paweł Poljański (Polska/Bora– Hansgrohe) 3.03
75. Łukasz Wiśniowski (Polska/Sky) 6.31
105. Maciej Bodnar (Polska/Bora–Hansgrohe) 11.01

Klasyfikacja generalna:

1. Egan Bernal (Kolumbia/Sky) 12:09.08
2. Rafał Majka (Polska/Bora-Hansgrohe) strata 25 s
3. Adam Yates (W. Brytania/Mitchelton-Scott) 31
4. Antwan Tolhoek (Holandia/LottoNL-Jumbo) 40
5. Kristijan Durasek (Chorwacja/UAE Team Emirates) 40
6. Daniel Martinez (Kolumbia/Education First) 40
...
44. Paweł Poljański (Polska/Bora-Hansgrohe) 9.56
79. Łukasz Wiśniowski (Polska/Sky) 25.03
102. Maciej Bodnar (Polska/Bora-Hansgrohe) 29.33