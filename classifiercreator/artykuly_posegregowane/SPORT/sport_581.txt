Łukasz Kubot i Brazylijczyk Marcelo Melo pokonali tenisistów gospodarzy Luke'a Bambridge'a i Jonny'ego O'Marę 6:4, 6:3, 7:5 i awansowali do drugiej rundy debla w wielkoszlemowym turnieju w Wimbledonie.
      
            W momencie przerwania gry w środę rozstawieni z numerem drugim obrońcy trofeum na londyńskiej trawie prowadzili 2:0 (6:4, 6:3), a w trzecim secie przegrywali 3:4.

Kolejnymi rywalami Kubota i Melo będą Marcin Matkowski i Izraelczyk Jonathan Erlich, którzy pokonali Francuzów Jonathana Eysserica i Hugo Nysa 7:6 (7-5), 7:6 (7-4), 7:6 (10-8).

Kubot od jakiegoś czasu występuje w parze z Matkowskim w spotkaniach Pucharu Davisa.

Wynik meczu 1. rundy gry podwójnej:

Łukasz Kubot, Marcelo Melo (Polska, Brazylia, 2) - Luke Bambridge, Jonny O'Mara (W.Brytania) 6:4, 6:3, 7:5.