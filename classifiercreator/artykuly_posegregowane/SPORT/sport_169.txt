Sędzia Szymon Marciniak został wyznaczony do prowadzenia wtorkowego meczu 4. kolejki grupy B piłkarskiej Ligi Mistrzów, w którym Inter Mediolan zmierzy się z Barceloną.
      
            Na liniach pomagać mu będą Paweł Sokolnicki i Tomasz Listkiewicz. Paweł Raczkowski i Tomasz Musiał będą asystentami bramkowymi, natomiast sędzią technicznym został wyznaczony Radosław Siejka.

Mecz zostanie rozegrany 6 listopada o godzinie 21 na stadionie San Siro w Mediolanie.

Dwa tygodnie temu w Barcelonie gospodarze zwyciężyli 3:0 i z kompletem dziewięciu punktów prowadzą w tabeli grupy B. Inter z sześcioma jest drugi.