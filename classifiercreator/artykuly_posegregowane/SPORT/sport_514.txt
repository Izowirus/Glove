epa06890019 Belgian fans wait for the Belgium's soccer National team to appear on the balcony of the city hall at the Brussels' Grand Place in Brussels, Belgium, 15 July 2018. Belgium got the third place in the FIFA World Cup 2018 in Russia.  EPA/YVES HERMAN / POOL POOL REUTERS 
Dostawca: PAP/EPA. PAP/EPA © 2018 / YVES HERMAN / POOL
                                        

            Tysiące belgijskich kibiców oraz król Filip przywitało w Brukseli wracającą z mundialu w Rosji piłkarską reprezentację ich kraju. Podopieczni Roberto Martineza zajęli w mistrzostwach świata trzecie miejsce, wygrywając w sobotę z Anglią 2:0.
      
            Po przyjęciu przez króla w zamku Laeken drużyna narodowa przejechała otwartym autokarem do centrum na historyczny Wielki Plac w Brukseli.

Po drodze witały ją tłumy kibiców, a na placu zmieściło się osiem tysięcy kibiców, który wypełnili to miejsce już kilka godzin wcześniej. Piłkarze pojawili się tam na balkonie gotyckiego ratusza, gdzie zgotowano im długą owację.

Trzecie miejsce Belgów jest najlepszym wynikiem reprezentacji tego kraju w historii mistrzostw świata. Na turnieju w Rosji "Czerwone Diabły" wygrały sześć meczów i doznały tylko jednej porażki - w półfinale 0:1 z Francuzami.

Belgia została czwartym w historii zespołem, który wygrał sześć meczów na MŚ, ale nie zdobył trofeum. Pierwszą reprezentacją w takiej sytuacji była Polska w 1974 roku. Później przydarzyło się to Włochom w 1990 i Holandii w 2010.

W niedzielnym finale w Moskwie o trofeum powalczą Francja i Chorwacja.