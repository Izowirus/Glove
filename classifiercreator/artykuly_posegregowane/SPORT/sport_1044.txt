epa06557526 Alicja Rosolska (L) of Poland and Abigail Spears (R) of the USA in action against Chan Hao-ching of Taiwan and Zhaoxuan Yang of China during their women's doubles semi final match of the WTA Dubai Duty Free Tennis Championships at the Dubai Tennis Stadium, United Arab Emirates, 23 February 2018.  EPA/MAHMOUD KHALED 
Dostawca: PAP/EPA. Archiwum PAP/EPA © 2018 / MAHMOUD KHALED
                                        

            Alicja Rosolska i Amerykanka Abigail Spears pokonały reprezentantki gospodarzy Carinę Witthoeft i Annę Zaję 6:3, 3:6, 10-7 i awansowały do drugiej rundy debla tenisowego turnieju WTA w Stuttgarcie. Swój pierwszy mecz w singlu przegrała Maria Szarapowa.
      
            Kolejnymi rywalkami polsko-amerykańskiego duetu będą Czeszka Kveta Peschke i reprezentantka USA Nicole Melichar.

Szarapowa, która trzykrotnie triumfowała w tej imprezie (pula nagród w tym roku wynosi 605 565 euro), uległa rozstawionej z numerem szóstym Francuzce Caroline Garcii 6:3, 6:7 (6-8), 4:6.

Rosjanka znalazła się w turnieju głównym dzięki tzw. dzikiej karcie. Otrzymała ją także w 2017 roku. Tamten udział w imprezie w Stuttgarcie był jej pierwszym oficjalnym występem po 15-miesięcznej dyskwalifikacji za doping. Wówczas dotarła do półfinału.

Zawodniczki zmierzyły się po raz piąty. Wszystkie poprzednie pojedynki wygrała Szarapowa.

"Po siedmiu latach mogę wreszcie powiedzieć, że ją ograłam. To był bardzo męczący pojedynek, ona jest niesamowicie waleczna" - przyznała Francuzka, której kolejną rywalką będzie 15-letnia Marta Kostiuk.

Ukrainka jest najmłodszą uczestniczką Porsche Tennis Grand Prix od 1995 roku. Do turnieju głównego dostała się przez kwalifikacje.

Wystąpiła w nich także Magdalena Fręch, ale odpadła w pierwszej rundzie.

Wynik 1. rundy gry pojedynczej:

Caroline Garcia (Francja, 6) - Maria Szarapowa (Rosja) 3:6, 7:6 (8-6), 6:4.

Wynik 1. rundy debla:

Alicja Rosolska, Abigail Spears (Polska, USA) - Carina Witthoeft, Anna Zaja (obie Niemcy) 6:3, 3:6, 10-7.