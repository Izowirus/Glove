Monika Hojnisz zajęła piąte miejsce w biathlonowym sprincie (7,5 km) Pucharu Świata w Hochfilzen. Wygrała Włoszka Dorothea Wierer, która od Finki Kaisy Makarainen była szybsza o zaledwie 0,6 s. Polka do triumfatorki straciła 28,2.
      
            Na najniższym stopniu podium stanęła Rosjanka Jekatierina Jurłowa-Percht - 24,4 straty, a czwarta była Włoszka Lisa Vittozzi - 25,3.

Hojnisz i Jurłowa były bezbłędne na strzelnicy, a pozostałe zawodniczki miały po jednej karnej rundzie.

Z Polek w sobotnim biegu na dochodzenie wystąpi jeszcze Kamila Żuk, która po trzech niecelnych strzałach została sklasyfikowana na 48. pozycji - 1.54,1.

Kinga Zbylut była 61. - 2.14,7, a Karolina Pitoń 85. - 3.23,7.

Wierer umocniła się na prowadzeniu w klasyfikacji generalnej PŚ. Nad Makarainen ma 19 pkt przewagi. Hojnisz nadal jest piąta, a do liderki traci 60 pkt.

Na piątek zaplanowano sprint mężczyzn, a na niedzielę rywalizację sztafet.

Wyniki:

1. Dorothea Wierer (Włochy) 21.04,9 (1 runda karna)

2. Kaisa Makarainen (Finlandia) strata 0,6 (1)

3. Jekatierina Jurłowa-Percht (Rosja) 24,4 (0)

4. Lisa Vittozzi (Włochy) 25,3 (1)

5. Monika Hojnisz (Polska) 28,2 (0)

6. Iryna Krjuko (Białoruś) 38,5 (0)

...

48. Kamila Żuk (Polska) 1.54,1 (3)

61. Kinga Zbylut (Polska) 2.14,7 (2)

85. Karolina Pitoń (Polska) 3.23,7 (4)

Klasyfikacja generalna PŚ:

1. Dorothea Wierer (Włochy) 204 pkt

2. Kaisa Makarainen (Finlandia) 185

3. Paulina Fialkova (Słowacja) 165

4. Lisa Vittozzi (Włochy) 164

5. Monika Hojnisz (Polska) 144

6. Iryna Krjuko (Białoruś) 125

Klasyfikacja w sprincie

1. Kaisa Makarainen (Finlandia) 114 pkt

. Dorothea Wierer (Włochy) 114

3. Lisa Vittozzi (Włochy) 83

4. Paulina Fialkova (Słowacja) 74

5. Monika Hojnisz (Polska) 70