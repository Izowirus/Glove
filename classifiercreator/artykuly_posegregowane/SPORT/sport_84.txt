Monika Hojnisz i Łukasz Szczurek zajęli 14. miejsce w supersprincie inaugurującym sezon biathlonowego Pucharu Świata w słoweńskiej Pokljuce. Zwyciężyli Norwegowie Thekla Brun-Lie i Lars Helge Birkeland, a na podium stanęli też Austriacy i Ukraińcy.
      
            Na ostatniej zmianie Szczurek musiał pokonać jedną karną rundę, a łącznie pięć razy dobierał amunicję. Bardzo dobrze strzelała Hojnisz, która miała tylko jedną niecelną próbę.

Czternasta lokata to powtórzenie najlepszych wyników biało-czerwonych w historii rywalizacji w tej konkurencji w PŚ.

W niedzielę odbędzie się także bieg sztafet mieszanych 4x6 + 4x7,5 km z udziałem Polski, którą reprezentować będą: Kinga Zbylut, Karolina Pitoń, Andrzej Nędza-Kubiniec i Grzegorz Guzik.

Pierwsze zawody indywidualne zaplanowano na środę. Tego dnia w biegu na 20 km rywalizować będą mężczyźni, dzień później na 15 km ścigać się będą kobiety.

Wyniki:

1. Thekla Brun-Lie, Lars Helge Birkeland (Norwegia) 38.26,7 (0 karnych rund + 4 doładowania)

2. Lisa Theresa Hauser, Simon Eder (Austria) strata 8,5 s (0+5)

3. Anastazja Merkuszyna, Artem Tyszczenko (Ukraina) 20,7 (0+1)

4. Anais Chevalier, Antonin Guigonnat (Francja) 30,3 (1+9)

5. Linn Persson, Fredrik Lindstroem (Szwecja) 35,5 (0+10)

6. Megan Bankes, Christian Gow (Kanada) 37,8 (0+4)

...

14. Monika Hojnisz, Łukasz Szczurek (Polska) 2.23,4 (1+6)