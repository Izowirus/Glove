epa05910716 Germany's Kristina Vogel celebrates winning the gold during the award ceremony of the Women's Keirin at the UCI 2017 Track Cycling World Championships, Hong Kong, China, 16 April 2017.  EPA/STR 
Dostawca: PAP/EPA. Archiwum PAP/EPA © 2018 / STR
                                        

            Dwukrotna mistrzyni olimpijska w kolarstwie torowym Kristina Vogel jest sparaliżowana i musi zakończyć karierę. 27-letnia Niemka uległa wypadkowi podczas treningu w czerwcu, później przeszła kilka operacji, ale nie odzyskała pełni sprawności.
      
            Vogel zwyciężyła w sprincie drużynowym na igrzyskach w Londynie w 2012 roku oraz w sprincie indywidualnym cztery lata później w Rio de Janeiro. W dorobku ma ponadto 11 złotych medali mistrzostw świata. Jest najbardziej utytułowaną zawodniczką w historii tej dyscypliny.

"Co za g..., nic innego nie można o tym powiedzieć. Nieważne, jak się to ujmie, nie mogę już chodzić" - powiedziała Vogel na łamach magazynu "Der Spiegel".

26 czerwca Niemka trenowała na torze w Chociebużu i jadąc z prędkością około 60 km/h zderzyła się z młodym kolarzem z Holandii. Przewieziono ją do szpitala w Berlinie, gdzie poddała się kilku operacjom. Holendrowi nic się nie stało.

"Co mam robić? Wydaje mi się, że im szybciej zaakceptuje się nową sytuację, tym łatwiej sobie z nią poradzić" - dodała Vogel.

Po czerwcowym wypadku jej team Erdgas rozpoczął zbiórkę pieniędzy pod hasłem #staystrongkristina. Cała pozyskana kwota w wysokości ok. 120 tysięcy euro zostanie teraz przekazana rodzinie zawodniczki.