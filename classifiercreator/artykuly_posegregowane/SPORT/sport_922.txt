Słowacja, Tatry, 05.05.2012. Tablica poświęcona pamięci Wandy Rutkiewicz (P), jednej z najwybitniejszych polskich himalaistek, została odsłonięta na Symbolicznym Cmentarzu pod Osterwą w Tatrach Słowackich, 05 bm. Rutkiewicz zginęła 20. lat temu w Himalajach. Tablica Wandy Rutkiewicz została ufundowana z inicjatywy tatrzańskiej przewodniczki Zosi Bachledy, a sfinansowana przez Polski Związek Alpinizmu i Fundację im. Jerzego Kukuczki. Tablicę zaprojektował i wykonał Jarosław Bogucki, rzeźbiarz z Poznania. Symboliczny Cmentarz pod Osterwą to jedyne miejsce w Tatrach, gdzie znajdują się tablice poświęcone tym, którzy na zawsze pozostali w górach. Z lewej - tablica Jerzego Kukuczki.  (dw)
PAP/Grzegorz Momot Archiwum PAP © 2018 / Grzegorz Momot
                                        

            Po wielu nieudanych i często tragicznych wyprawach 29 maja 1953 r. na Mount Everest wspięli się jako pierwsi Nowozelandczyk Edmund Hillary i Szerpa Tenzing Norgay. Pierwszą osobą z Polski była Wanda Rutkiewicz, a później szczyt zdobyło jeszcze jej 40 rodaków.
      
            Ostatnią z Polaków, którzy stanęli na wierzchołku najwyższej góry Ziemi (8848 m), jest 34-letnia Bogumiła Raulin. Zdobyła ją 22 maja i została się najmłodszą Polką zdobywczynią Korony Ziemi (najwyższe szczyty poszczególnych kontynentów).

"To była trudna i wymagająca góra, która gdzieś w środku mnie zmieniła..." - napisała Raulin na portalu społecznościowym.

Rutkiewicz zdobyła Everest 16 października 1978 roku jako pierwsza Europejka i trzecia kobieta w świecie. W tym samym dniu został Karol Wojtyła został wybrany papieżem.

Po wejściu na szczyt powiedziała: "Poczułam dziwny ucisk w okolicach żołądka. Bałam się, że spadnę i nikt tego nie zauważy. Nagle zabrakło mi powietrza. Zerwałam z twarzy maskę tlenową... W tamtej chwili nic nie mogło mnie powstrzymać. Człowieka stać na znacznie więcej niż sam sądzi. Stałam w najwyższym punkcie Ziemi. Byłam taka szczęśliwa... Gdy się rozejrzałam wokół, wydawało mi się, że widzę zakrzywienie kuli ziemskiej. Najwięcej znaczyło dla mnie to, że jako pierwsza osoba z Polski weszłam na Everest - i to w tym samym dniu, w którym Karol Wojtyła został papieżem. Ale nie chodzi tylko o mnie. Każdy ma przecież do pokonania swój Everest. Mój sukces był dowodem na to, że każdemu może się udać to, co sobie postanowi".
Polskie wejścia na Mount Everest (8848 m):

16 października 1978 – Wanda Rutkiewicz (pierwsza Europejka i trzecia kobieta na świecie)
17 lutego 1980       – Leszek Cichy, Krzysztof Wielicki (dokonali pierwszego zimowego wejścia)
19 maja 1980         – Andrzej Czok, Jerzy Kukuczka 
24 maja 1989         – Eugeniusz Chrobak, Andrzej Marciniak
 9 października 1993 – Maciej Berbeka
13 maja 1994         – Ryszard Pawłowski
12 maja 1995         – Pawłowski (po raz drugi), Piotr Pustelnik
18 maja 1999         – Jacek Masełko, Tadeusz Kudelski, Pawłowski (po raz trzeci)
21 maja 2000         – Anna Czerwińska
 5 czerwca 2005      – Marcin Miotk (pierwsze polskie wejście bez tlenu)
18 maja 2006         – Martyna Wojciechowska, Janusz Adamski, Tomasz Kobielski, Bogusław Ogrodnik, 
                       Dariusz Załuski
15 maja 2007         – Marian Hudek
16 maja 2007         – Roman Dzida
18 maja 2007         – Robert Rozmus
22 maja 2008         – Sławomir Król
23 maja 2008         – Agnieszka Kiela-Pałys, Jarosław Hawrylewicz
21 maja 2009         – Anna Barańska
18 maja 2010         – Magdalena Prask, Zbigniew Bąk
23 maja 2010         – Anna Lichota
24 maja 2010         – Małgorzata Pierz-Pękała, Daniel Mizera
12 maja 2011         – Małgorzata Wątroba
20 maja 2011         – Ireneusz Szpot
20 maja 2012         – Pawłowski (po raz czwarty)
25 maja 2012         - Wojciech Kukuczka, Robert Szymczak, Załuski (po raz drugi)
23 maja 2013         - Piotr Cieszewski, Monika Witkowska
24 maja 2014         - Zygmunt Berdychowski 
25 maja 2014         - Pawłowski (po raz piąty), Iwona Zadarnowska-Wingert, Bartłomiej Wróblewski
21 maja 2017         - Janusz Adamski (drugi raz, trawers od strony chińskiej, zejście na nepalską)
22 maja 2018         - Bogumiła Raulin