Real Madrid players Marcelo (L) and Cristiano Ronaldo (R) celebrate after the UEFA Champions League final between Real Madrid and Liverpool FC at the NSC Olimpiyskiy stadium in Kiev, Ukraine, 26 May 2018. Real Madrid won 3-1. Archiwum fot. PAP/EPA/SERGEY DOLZHENKO
                                        

            Suma odstępnego za Cristiano Ronaldo wynosi obecnie nie miliard, a 120 milionów euro. Taką obniżkę udało się - według hiszpańskiego portalu "OK Diario" - wynegocjować doradcom portugalskiego piłkarza z władzami Realu Madryt.
      
            Portal nie powołał się na żadne źródło. Gdyby to było prawdą, odejście 33-letniego Ronaldo z Realu stałoby się jeszcze bardziej prawdopodobne. Spekulacje, że Portugalczyk chce opuścić ekipę "Królewskich" pojawiły się po jego wypowiedzi po finale Ligi Mistrzów, że "pięknie było grać w Realu".

Według informacji "OK Diario", nowe ustalenie, które poczyniono już na początku tego roku, nie będą jednak obowiązywać w przypadku ewentualnej chęci odejścia Ronaldo do Barcelony lub Paris Saint-Germain.

Przed trzema tygodniami portugalska gazeta "Record" napisała, że "Ronaldo zostawia Real", a decyzja jest "nieodwołalna".

Obecny kontrakt Ronaldo z Realem, którego barwy reprezentuje od dziewięciu lat, obowiązuje do 2021 roku.

W maju, po wygraniu po raz trzeci z rzędu Ligi Mistrzów, z funkcji trenera "Królewskich" zrezygnował Francuz Zinedine Zidane. Zastąpił go Julen Lopetegui.