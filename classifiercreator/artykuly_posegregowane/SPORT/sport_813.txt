Soczi, Rosja, 14.06.2018.  II trener Bogdan Zając   podczas konferencji prasowej w Soczi, 14 bm. Reprezentacja Polski przygotowuje się w Soczi do meczu z Senegalem na MŚ 2018. Mistrzostwa rozpoczynają się w Rosji 14 bm. (soa) PAP/Bartłomiej Zborowski
  

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup).  EDITORIAL USE ONLY Archiwum PAP © 2018 / Bartłomiej Zborowski
                                        

            Bogdan Zając podkreślił, że polscy piłkarze poradzą sobie z presją przed wtorkowym spotkaniem z Senegalem w mistrzostwach świata w Rosji. "Rozmawiamy o tym z zawodnikami, zresztą presja to codzienność” – przyznał asystent selekcjonera reprezentacji Adama Nawałki.
      
            "Większą presją wywierają media niż sami zawodnicy. To jednak codzienność i musimy sobie z nią radzić. Każdy ma swoje metody. Z drugiej strony jednak presja musi być przed meczem, bo jakby jej nie było, to znaczyłoby, że nie działa adrenalina. Selekcjoner i sztab szkoleniowy prowadzą rozmowy z piłkarzami, aby była ona mniejsza. Życie pokazuje, że każdy dobrze sobie z nią radzi" - powiedział Zając na niedzielnej konferencji prasowej.

W Soczi panują wysokie temperatury. Z tego powodu treningi są przesuwane lub nawet odwoływane.

"Codziennie prowadzimy analizy i wyciągamy wnioski. Nasze plany są korygowane w zależności od potrzeb" – nadmienił asystent selekcjonera.

Wciąż nie wiadomo, czy w poniedziałek poleci do Moskwy z drużyną Kamil Glik, który zmaga się z urazem barku.

"Kamil jest częścią drużyną, ale jego wylot do Moskwy pozostaje sprawą otwartą. Codziennie wykonuje kilkugodzinną pracę. Czas, który spędza w hotelu, jest bardzo intensywny. Również w wolnym czasie wzmacnia poszczególne partie mięśniowe. Z każdym dniem jest bliższy powrotu do pełnej dyspozycji" – poinformował Zając.

W jednym z sobotnich meczów mundialu Chorwacja pokonała Nigerią 2:0. Choć to to już trzecia porażka afrykańskiej drużyny w Rosji, Zając nie wyciąga z tego wniosków na spotkanie biało-czerwonych z Senegalem.

"To był stykowy pojedynek. Przekonaliśmy się, że na tym turnieju jest bardzo wysoki poziom. Nigeria w kolejnych spotkaniach będzie miała szansę, aby wywalczyć awans z grupy D" – zaznaczył.

W poniedziałek o 10.30 czasu polskiego ekipa wyleci do Moskwy, gdzie o godz. 18 rozpocznie się oficjalna konferencja prasowa, a pół godziny później treningna stadionie Spartaka. We wtorek Polacy zagrają z Senegalem w swoim pierwszym meczu w mistrzostwach świata w Rosji. Potem zmierzą się z Kolumbią (24 czerwca w Kazaniu) i Japonią (28 czerwca w Wołgogradzie).

Z Soczi - Marcin Cholewiński