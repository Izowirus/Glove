Natalia Maliszewska (Juvenia Białystok) wygrała wyścig na 500 metrów w zawodach Pucharu Świata w short tracku w Salt Lake City. To jej drugie zwycięstwo w tym cyklu; niewiele ponad tydzień temu triumfowała na lodowisku w Calgary.
      
            W finale polska łyżwiarka uzyskała czas 42,677 i wyprzedziła Holenderkę Suzanne Schulting 42,697 i Chinkę Kexin Fan 42,767.

W klasyfikacji PŚ, po trzech startach, zdecydowanie prowadzi Maliszewska 25 120 pkt, przed Fan 16 078 i Kanadyjką Alyson Charles 12 800.

W marcu Maliszewska zapisała się w historii polskiego w short tracku jako pierwsza medalistka mistrzostw świata. W Montrealu wywalczyła srebro również na 500 m.

W PŚ w Salt Lake City na tym dystansie wystąpiły też inne Polki - Nikola Mazur zajęła 21. miejsce, a Patrycja Maliszewska (obie Juvenia Białystok) 30.

Wśród mężczyzn zwyciężył Chińczyk Dajing Wu, a jego rezultat 39,505 to nowy rekord świata. Najlepszy z Polaków Szymon Wilczyk (Juvenia Białystok) był 26.

W rywalizacji na 1000 m na krótkim torze wygrywali: Charles i Koreańczyk Kyun Hwan Hong. Z biało-czerwonych najwyżej, na 20. pozycji uplasowała się Kamila Stormowska (Orzeł Elbląg).