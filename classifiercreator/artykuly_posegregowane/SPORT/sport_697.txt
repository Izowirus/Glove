Soczi, Rosja, 20.06.2018. Prezes PZPN Zbigniew Boniek podczas konferencji prasowej w Soczi, 20 bm. Polska reprezentacja przygotowuje się do niedzielnego meczu grupy H piłkarskich mistrzostw świata z Kolumbią. (js) PAP/Bartłomiej Zborowski (RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup). EDITORIAL USE ONLY Archiwum PAP © 2018 / Bartłomiej Zborowski
                                        

            "Pewien etap się zakończył" - podsumował występ polskiej reprezentacji w przegranym 0:3 meczu z Kolumbią w mistrzostwach świata prezes PZPN Zbigniew Boniek, który zaznaczył, że "trzeba budować nową drużynę"
      
            "Od czterech mundiali jest to samo. Dziś jednak nie możemy mieć pretensji do drużyny, bo byliśmy słabsi piłkarsko. Rywale byli szybsi, sprytniejsi, zwinniejsci, lepiej dotykali piłkę. Byli dziś lepsi i po prostu to pokazali" - powiedział Boniek na antenie TVP po końcowym gwizdku.

Jak podkreślił, "pewien etap się zakończył".

"Ta drużyna przez cztery lata zrobiła wspaniałe, fajne rzeczy - zaczęliśmy z bardzo dalekiej pozycji, pojechaliśmy na mistrzostwa Europy, teraz na mistrzostwa świata. Ale ja mówiłem, żeby tutaj coś dobrego zrobić, musimy grać lepiej niż na Euro. A nie graliśmy lepiej. Ta drużyna nie potrafiła wydobyć z siebie więcej rezerw. Trzeba się nad wszystkim zastanowić. Mamy pół roku, żeby przygotować zespół do eliminacji mistrzostw Europy. Wcześniej jest Liga Narodów, którą traktujemy poważnie, ale będzie to poligon, żeby zbudować nową drużynę" - przyznał szef związku.

Boniek liczy się z tym, że na drużynę i PZPN spłynie teraz fala krytyki.

"To jednak w piłce rzecz normalna. Musimy się zastanowić, jak się odbudować" - zakończył.

Po porażkach 0:3 z Kolumbią i wcześniejszej z Senegalem 1:2 biało-czerwoni z zerowym dorobkiem zamykają tabelę grupy H mistrzostw świata i stracili szansę na awans do 1/8 finału. W czwartek zagrają z Japonią na pożegnanie z turniejem.