epa06556836 Players of OAR celebrate after winning the Men's Ice Hockey semi final match between the Czech Republic and the Olympic Athletes from Russia (OAR) at the Gangneung Hockey Centre during the PyeongChang 2018 Winter Olympic Games, in Gangneung, South Korea, 23 February 2018. PAP/EPA/SRDJAN SUKI 
                                        

            Drużyna Olimpijczyków z Rosji została pierwszym finalistą olimpijskiego turnieju hokeistów w Pjongczangu. W półfinale pokonali oni Czechy 3:0 (0:0, 2:0, 1:0).  W drugim piątkowym półfinale Kanada zagra z Niemcami.
      
            Olimpijczycy z Rosji - Czechy 3:0 (0:0, 2:0, 1:0)

Bramki: dla Olimpijczyków z Rosji zdobyli: Nikita Gusiew (28), Władysław Gawrikow (29) oraz Ilja Kowalczyk (60).

Kary: Olimpijczycy z Rosji - 10 min., Czechy - 6.

Losy meczu o wejście do finału igrzysk rozstrzygnęły się właściwie w dwóch minutach drugiej tercji.

Zwycięzcy zagrają w meczu o złoty medal po raz pierwszy od czasu igrzysk olimpijskich w Nagano w 1998 roku. Sukces zawdzięczają przede wszystkim znakomitej postawie bramkarza Wasilija Koszeczkina, który już po raz drugi w Pjongczangu zakończył mecz z czystym kontem bramkowym.

W spotkaniu o mistrzowski tytuł Olimpijczycy z Rosji zagrają 24 lutego ze zwycięzcą piątkowego meczu, w którym zmierzą się obrońcy tytułu z Soczi Kanadyjczycy z Niemcami.

Gospodarze igrzysk w 2014 roku uplasowali się wtedy na czwartym miejscu.

Olimpijczycy z Rosji awansowali do ćwierćfinału po wygranych ze Słowenią 8:2 i USA 4:0 oraz po porażce ze Słowacją 2:3, natomiast Czesi wygrali wszystkie spotkania 1/4 finału, z Koreą Płd. 2:1, Kanadą po dogrywce 3:2 oraz ze Szwajcarią 4:1.

W 1/4 finału Olimpijczycy z Rosji rozgromili Norwegię 6:1, a Czesi po karnych zwyciężyli USA 3:2.

Rosyjscy hokeiści spotkali się z Czechami w ramach olimpijskiej rywalizacji po raz siódmy. Pięć meczów wygrali. Dwukrotnie musieli uznać wyższość przeciwników. W 1998 roku przegrali w meczu o złoty medal 0:1 oraz osiem lat później w pojedynku o brąz 0:3.