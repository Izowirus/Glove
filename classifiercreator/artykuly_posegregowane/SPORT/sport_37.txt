Austriak Marcel Hirscher wygrał czwartkowy slalom alpejskiego Pucharu Świata w Saalbach-Hinterglemm. To jego 63. w karierze zwycięstwo w zawodach tego cyklu. Uzyskał czas 1.54,98 i wyprzedził o 0,38 s zajmującego 12. miejsce na półmetku Szwajcara Loica Meillarda.
      
            Na trzeciej pozycji uplasował się Norweg Henrik Kristoffersen ze stratą 0,47.

29-letni Hirscher po raz 30. triumfował w slalomie. Jest wicemistrzem olimpijskim z Soczi w tej konkurencji.

Jeśli chodzi o klasyfikację wszech czasów, Austriak wyprzedził rodaczkę Annemarie Moser-Proell (62 wygrane), z którą dotąd dzielił trzecią lokatę. Absolutnym rekordzistą jest Szwed Ingemar Stenmark - 86 zwycięstw, a za nim plasuje się Amerykanka Lindsey Vonn - 82.

W piątek Hirscher prowadził po pierwszym przejeździe, miał ponad pół sekundy przewagi nad innym narciarzem gospodarzy Michaelem Mattem i Kristoffersenem. Tej próby nie ukończył jedyny startujący Polak Michał Jasiczek.

W drugiej lider klasyfikacji generalnej PŚ był dopiero 22. (tuż przed nim sklasyfikowano Kristoffersena), ze stratą 3,36 do Słoweńca Stefana Hadalina, który ostatecznie przesunął się z 26. na 8. pozycję.

Ósma lokata w finałowym przejeździe Meillarda dała mu awans na drugie miejsce w czwartkowych zawodach w Saalbach-Hinterglemm.

Po kilkumiesięcznej przerwie do pucharowej rywalizacji wrócił Felix Neureuther. Niemiec miał startować już wcześniej, ale w listopadzie na treningu w fińskim Levi doznał kontuzji palca. W czwartek plasował się na czwartej pozycji na półmetku, ale miał problemy w drugim, w który stracił ponad 6,5 s i zajął 27. miejsce.

Wyniki slalomu:

1. Marcel Hirscher (Austria) 1.54,98 (56,52 + 58,46)

2. Loic Meillard (Szwajcaria) 1.55,36 (58,65 + 56,71)

3. Henrik Kristoffersen (Norwegia) 1.55,45 (57,11 + 58,34)

4. Manuel Feller (Austria) 1.55,64 (59,27 + 56,37)

5. Michael Matt (Austria) 1.55,76 (57,04 + 58,72)

. Daniel Yule (Szwajcaria) 1.55,76 (57,78 + 57,98)

klasyfikacja generalna PŚ:

1. Marcel Hirscher (Austria) 620 pkt

2. Henrik Kristoffersen (Norwegia) 352

3. Max Franz (Austria) 341

4. Aksel Lund Svindal (Norwegia) 333

5. Loic Meillard (Szwajcaria) 309

6. Aleksander Aamodt Kilde (Norwegia) 303

klasyfikacja slalomu:

1. Marcel Hirscher (Austria) 200 pkt

2. Henrik Kristoffersen (Norwegia) 140

3. Loic Meillard (Szwajcaria) 98