epa06592327 Agnieszka Radwanska from Poland in action against Naomi Osaka from Japan during the BNP Paribas Open at the Indian Wells Tennis Garden in Indian Wells, California, USA, 09 March 2018.  EPA/MIKE NELSON 
Dostawca: PAP/EPA. PAP/EPA © 2018 / MIKE NELSON
                                        

            Rozstawiona z numerem 31. Agnieszka Radwańska przegrała z Japonką Naomi Osaką 3:6, 2:6 w drugiej rundzie turnieju WTA rangi Premier w Indian Wells (pula nagród 8,69 mln dol.). W zawodach nie ma już polskich tenistek.
      
            Radwańska rozpoczęła występ od drugiej rundy (1/32 finału). Osaka, zajmująca 44. miejsce w rankingu WTA, musiała rozegrać mecz w pierwszej rundzie i pokonała dwukrotną triumfatorkę tej imprezy (2006, 2013) Rosjankę Marię Szarapową 6:4, 6:4.

Dzień wcześniej odpadła z rywalizacji Magda Linette, która po zaciętym boju przegrała w pierwszej rundzie z Białorusinką Aliaksandrą Sasnowicz 7:5, 6:7 (2-7), 6:7 (4-7).

W środę z turniejem debla pożegnała się Alicja Rosolska. Razem z Amerykanką Abigail Spears przegrały z Tajwanką Hsieh Su-Wei i Czeszką Barborą Strycovą 6:3, 4:6, 8:10.