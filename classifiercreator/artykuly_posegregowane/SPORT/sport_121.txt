Piłkarska młodzieżowa reprezentacja Polski awansowała do przyszłorocznych mistrzostw Europy do lat 21. W rewanżowym meczu barażowym pokonała w Chaves Portugalię 3:1 (3:0). W miniony piątek biało-czerwoni przegrali u siebie tylko 0:1.

      
            Portugalia - Polska 1:3 (0:3).

Bramki: dla Portugalii - Diogo Jota (52); dla Polski - Krystian Bielik (5), Dawid Kownacki (8), Sebastian Szymański (24).

Żółte kartki: Portugalia - Jorge Fernandes, Stephen Eustaquio; Polska – Bartosz Kapustka, Filip Jagiełło, Patryk Dziczek.

Sędzia: Davide Massa (Włochy).

Losowanie grup mistrzostw Europy U-21 zaplanowano na 23 listopada w Bolonii.

Turniej, które zostanie rozegrany we Włoszech i San Marino w dniach 16-30 czerwca 2019 roku, będzie jednocześnie kwalifikacjami do igrzysk olimpijskich 2020 w Tokio. Do Japonii polecą cztery najlepsze zespoły.