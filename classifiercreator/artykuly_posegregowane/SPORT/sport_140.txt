Rosja w 2022 roku będzie gospodarzem mistrzostw świata siatkarzy - zdecydowano na kongresie międzynarodowej federacji (FIVB) w Cancun. Biało-czerwoni będą w tym turnieju bronić tytułu wywalczonego we wrześniu w Bułgarii i we Włoszech.
      
            "Jesteśmy podekscytowani perspektywą partnerstwa z Rosją przy organizacji mistrzostw świata 2022 roku. Jesteśmy przekonani, że Rosja przygotuje imprezę na światowym poziomie" - podkreślił szef FIVB.

Jak dodał, FIVB jednomyślnie zdecydowała, że powierzenie roli gospodarza Rosji będzie najlepszym rozwiązaniem dla rozwoju siatkówki.

Decyzję chwalił też były znakomity brazylijski siatkarz Giba. "To znaczący krok dla globalnego rozwoju siatkówki. Pasja miejscowych kibiców jest niesamowita, o czym mogłem się osobiście przekonać występując w tym kraju przez dwa lata".

W byłym Związku Radzieckim mundial siatkarzy odbył się dwukrotnie - w 1952 i 1962 roku. W obu przypadkach triumfowali gospodarze.

Dwie ostatnie edycji MŚ wygrali polscy siatkarze.