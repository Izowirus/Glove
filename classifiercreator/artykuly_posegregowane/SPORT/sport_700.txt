epa06831758 German referee Felix Brych in action during the FIFA World Cup 2018 group E preliminary round soccer match between Serbia and Switzerland in Kaliningrad, Russia, 22 June 2018.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/MARTIN DIVISEK   EDITORIAL USE ONLY 
Dostawca: PAP/EPA. Archiwum PAP/EPA © 2018 / MARTIN DIVISEK
                                        

            Piłkarska federacja Serbii zarzuciła sędziemu Felixowi Brychowi stronniczość i złożyła do FIFA oficjalny protest na Niemca, który prowadził w piątek przegrany 1:2 mecz tej reprezentacji ze Szwajcarią w mistrzostwach świata.
      
            W oświadczeniu zamieszczonym na stronie internetowej związku Serbowie poinformowali, że wysłali do FIFA zmontowany materiał wideo prezentujący siedem sytuacji, w których Brych "zachował się tendencyjnie i na niekorzyść naszej drużyny". Dołączyli również opinie światowych mediów, które krytycznie oceniły poziom sędziowania w tym pojedynku.

Jednym z głównych zarzutów wobec niemieckiego arbitra dotyczy niepodyktowania w drugiej połowie rzutu karnego w sytuacji, gdy dwóch szwajcarskich obrońców trzymało i przewróciło Aleksandara Mitrovica, a Brych nie skonsultował tej sytuacji z sędzią VAR i nie wspomógł się analizą wideo. Serbowie zwracają też uwagę, że czterech ich zawodników zostało ukaranych żółtymi kartkami, a tylko jeden Szwajcar.

W proteście wskazano także, że błędem było już wyznaczenie Niemca na sędziego spotkania Szwajcarów, skoro te kraje sąsiadują ze sobą, a niemiecki jest jednym z języków urzędowych w tym kraju.

W sobotę FIFA wszczęła dochodzenie ws. zachowania szwajcarskich piłkarzy Granita Xhaki i Xherdana Shaqiriego, którzy po strzelonych golach w tym meczu wykonali gesty polityczne. Obaj złożyli dłonie w sposób naśladujący dwugłowego orła, symbol Albanii.

Xhaka urodził się w Szwajcarii z rodzinie kosowskiej, a Shaqiri pochodzi z Kosowa, byłej prowincji jugosłowiańskiej zamieszkanej przez większość albańską (ok. 90 proc. ludności). W lutym 2008 roku Kosowo ogłosiło niepodległość i odłączenie się od Serbii.

W Belgradzie nie pogodzono się z secesją tej prowincji, a Tiranę oskarża się o projekt utworzenia "Wielkiej Albanii", w skład której miałyby wejść - oprócz jej samej - także wspólnoty albańskie z Kosowa, Czarnogóry, Macedonii i południowej Serbii.

Jednocześnie wszczęto postępowanie wobec serbskiej federacji za zakłócenie spokoju oraz pokazywanie politycznych i obraźliwych komunikatów przez jej kibiców, a wstępne postępowanie – wobec selekcjonera Serbii Mladena Krstajica za rzekome wypowiedzi po tym meczu.

FIFA zabrania wszelkich manifestacji politycznych na stadionach.

Szwajcaria z dorobkiem czterech punktów zajmuje drugie miejsce w tabeli grupy, ustępując gorszym bilansem bramek Brazylii. Serbia ma trzy punkty i jest trzecia, ale w ostatniej serii czeka ją mecz z "Canarinhos".