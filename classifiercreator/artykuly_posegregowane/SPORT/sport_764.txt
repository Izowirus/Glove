Soczi, Rosja, 20.06.2018. Piłkarz reprezentacji Polski Kamil Glik podczas treningu w Soczi, 20 bm. Reprezentacja Polski przygotowuje się do niedzielnego meczu grupy H piłkarskich mistrzostw świata z Kolumbią. (js) PAP/Bartłomiej Zborowski

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup).  EDITORIAL USE ONLY PAP © 2018 / Bartłomiej Zborowski
                                        

            Uraz łydki Jakuba Błaszczykowskiego, którego nabawił się podczas wtorkowego meczu z Senegalem (1:2) mistrzostw świata w Rosji jest niegroźny - poinformował rzecznik prasowy reprezentacji Polski Jakub Kwiatkowski. Z zespołem trenuje już Kamil Glik.
      
            Piłkarze reprezentacji Polski tuż przed południem rozpoczęli trening wyrównawczy na obiekcie "Sputnik-Sport".

"Po śniadaniu zawodnicy mieli odprawę pomeczową oraz pierwszą analizę najbliższego przeciwnika czyli Kolumbii. W południe trenowali piłkarze, którzy nie grali lub wystąpili w mniejszym wymiarze czasowym w meczu z Senegalem. Gracze, którzy zagrali w Moskwie, mieli w tym czasie zajęcia w hotelowej siłowni. Po południu zawodnicy mają wolne" - powiedział Kwiatkowski.

W przerwie wtorkowego meczu z powodu kontuzji zmieniony został Błaszczykowski.

"Kuba został mocno uderzony w łydkę i był ucisk na nerw. Ten uraz nie pozwalał mu kontynuować gry. Jednak to nic groźnego i w czwartek będzie normalnie trenował" - dodał Kwiatkowski.

We wtorkowym meczu zabrakło Glika, który wciąż zmaga się urazem barku. Od poniedziałku jednak trenuje z drużyną na pełnych obciążeniach. Prawdopodobnie nie będzie gotowy również na niedzielny mecz z Kolumbią.

"To kwestia psychiki. Z własnego doświadczenia wiem, że powrót od stanu zerowego do 60 procentowego wyzdrowienia jest dość łatwy. Potem jednak trzeba dojść do pełnej sprawności fizycznej i psychicznej, aby nie mieć żadnych obaw przy interwencjach. Do tych 60 procent Kamil doszedł szybko. Żeby wyjść na boisko musi być jednak na 100 procent zdrowy. Z kolei drużyna nie może się chować za czyjąś kontuzją. Była nadzieja, że wróci na trzecie spotkanie. Miejmy nadzieję, że będzie do dyspozycji trenera" - powiedział prezes PZPN Zbigniew Boniek.

Środowe popołudnie biało-czerwoni mają wolne.

"Piłkarze muszą mieć trochę wolnego czasu. Po porażkach wszystkich interesuje, co dzieje się poza boiskiem. W tym zespole dzieją się same dobre i normalne rzeczy. Mamy tutaj wszystkie warunki, aby przygotować się nie tylko pod względem fizycznym, taktycznym, ale również mentalnym. Absolutnie niczego nam nie brakuje, aby się zresetować i być przygotowanym do następnego spotkania" - podkreślił Boniek.

W czwartek popołudniu odbędzie się wspólny trening. W sobotę przed południem biało-czerwoni wylecą do Kazania, gdzie dzień później zagrają z Kolumbią w drugim meczu grupy H.

Z Soczi Marcin Cholewiński