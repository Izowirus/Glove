Selekcjoner Jerzy Brzęczek powołał 27 piłkarzy na mecze z Włochami w Lidze Narodów i towarzyski z Irlandią (7 i 11 września). Wśród nich nie ma m.in. Kamila Grosickiego i Michała Pazdana, a są za to Mateusz Klich, Arkadiusz Reca, Adam Dźwigała, Rafał Pietrzak i Damian Szymański.
      
            W kadrze pozostało 14 uczestników niedawnych mistrzostw świata. Nie ma m.in. Kamila Grosickiego, który nie gra w tym sezonie w Hull City, Michała Pazdana z Legii Warszawa, Thiago Cionka ze SPAL Ferrara czy Łukasza Teodorczyka z Udinese.

Z nowych piłkarzy są Arkadiusz Reca, Adam Dźwigała, Rafał Pietrzak i Damian Szymański oraz będący już w kręgu zainteresowań Nawałki Krzysztof Piątek, a po dłuższej przerwie do kadry wraca m.in. Mateusz Klich z drugoligowego angielskiego Leeds United.

Liga Narodów UEFA to nowe rozgrywki, mające uatrakcyjnić i w dużym stopniu zastąpić towarzyskie potyczki. Polska wystąpi w grupie 3 dywizji A (tzw. grupa A3), gdzie oprócz Włoch jej rywalem będzie Portugalia.

Brzęczek w lipcu zastąpił na stanowisku selekcjonera Adama Nawałkę, który zakończył pracę po nieudanym mundialu w Rosji.

Kadra na mecze z Włochami i Irlandią:

bramkarze: Łukasz Fabiański (West Ham United), Łukasz Skorupski (Bologna FC), Wojciech Szczęsny (Juventus Turyn).

obrońcy: Jan Bednarek (Southampton), Bartosz Bereszyński (Sampdoria Genua), Adam Dźwigała (Wisła Płock), Kamil Glik (AS Monaco), Marcin Kamiński (Fortuna Duesseldorf), Tomasz Kędziora (Dynamo Kijów), Rafał Pietrzak (Wisła Kraków), Arkadiusz Reca (Atalanta Bergamo), Maciej Rybus (Lokomotiw Moskwa).

pomocnicy: Jakub Błaszczykowski (VfL Wolfsburg), Przemysław Frankowski (Jagiellonia Białystok), Jacek Góralski (Łudogorec Razgrad), Damian Kądzior (Dinamo Zagrzeb), Mateusz Klich (Leeds United), Grzegorz Krychowiak (Lokomotiw Moskwa), Rafał Kurzawa (Amiens SC), Karol Linetty (Sampdoria Genua), Maciej Makuszewski (Lech Poznań), Taras Romanczuk (Jagiellonia Białystok), Damian Szymański (Wisła Płock), Piotr Zieliński (SSC Napoli).

napastnicy: Robert Lewandowski (Bayern Monachium), Arkadiusz Milik (SSC Napoli), Krzysztof Piątek (Genoa CFC).