Irlandzki Cork City FC będzie rywalem Legii Warszawa w pierwszej rundzie eliminacji piłkarskiej Ligi Mistrzów. Losowanie odbyło się we wtorek w Nyonie.
      
            Pierwszy mecz odbędzie się w terminie 10-11 lipca w Irlandii, zaś rewanż 17 lub 18 lipca na stadionie Legii, mistrza i zdobywcy Pucharu Polski.

Cork City jest mistrzem Irlandii (wcześniej tytuł wywalczył w 1993 i 2005 roku), gdzie rozgrywki prowadzone są systemem wiosna-jesień. Obecnie zajmuje pierwsze miejsce w tabeli z dorobkiem 56 punktów w 23 spotkaniach. Po puchar kraju sięgnął w 1998, 2007, 2016 i 2017 roku.

By zagrać w fazie grupowej Champions League, Legia musi wyeliminować czterech rywali. Rok temu zaczęła rywalizację w LM od drugiej rundy, w której dwukrotnie pokonała fiński IFK Mariehamn - 3:0 i 6:0. Ale w kolejnej fazie legioniści nie sprostali FK Astana, przegrywając w Kazachstanie 1:3 i wygrywając u siebie 1:0.

W innych ciekawych parach tegorocznej pierwszej rundy Crvena Zvezda Belgrad zagra ze Spartaksem Jurmala (Łotwa), Celtic Glasgow z Alaszkertem Erywań (Armenia), a Łudogorec Razgrad (Bułgaria) z Crusaders FC (Irlandia Północna).

We wtorek (19 czerwca) stołeczna drużyna pozna jeszcze potencjalnego rywala w drugiej rundzie el. LM.

Zmagania eliminacyjne będą trwać od 26 czerwca, kiedy w rundzie wstępnej zagrają cztery kluby - z Andory, Kosowa, San Marino i Gibraltaru.

Pary 1. rundy eliminacji Ligi Mistrzów (10-11 lipca, rewanże 17-18 lipca):
Cork City FC (Irlandia) - Legia Warszawa (Polska)Torpedo Kutaisi (Gruzja) - Sheriff Tyraspol (Mołdawia)Skendija Tetowo (Macedonia) - The New Saints FC (Walia)Suduva Mariampol (Litwa) - APOEL Nikozja (Cypr)Olimpija Lublana (Słowenia) - Karabach Agdam (Azerbejdżan)F91 Dudelange (Luksemburg) - Videoton Szekesfehervar (Węgry)zwycięzca rundy wstępnej FC Santa Coloma (Andora), Drita Gnjilane (Kosowo), SP La Fiorita (San Marino) lub Lincoln Red Imps (Gibraltar) - Malmoe FF (Szwecja)HJK Helsinki (Finlandia) - Vikingur (Wyspy Owcze)Łudogorec Razgrad (Bułgaria) - Crusaders FC (Irlandia Północna)Valur Reykjavik (Islandia) - Rosenborg Trondheim (Norwegia)FK Kukesi (Albania) - Valletta FC (Malta)Flora Tallin (Estonia) - Hapoel Beer Szewa (Izrael)Spartaks Jurmala (Łotwa) - Crvena Zvezda Belgrad (Serbia)Alaszkert Erywań (Armenia) - Celtic Glasgow (Szkocja)Spartak Trnawa (Słowacja) - HSK Zrinjski Mostar (Bośnia i Hercegowina)FK Astana (Kazachstan) - Sutjeska Niksic (Czarnogóra)