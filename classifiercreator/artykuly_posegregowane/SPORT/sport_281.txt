epa07042091 Players of Poland react during 2018 FIVB Volleyball Men's World Championship Pool H match between Poland and Serbia in Varna, Bulgaria on 23 September 2018. EPA/VASSIL DONEV Dostawca: PAP/EPA.
                                        

            Polscy siatkarze zagrają z Włochami i Serbią w trzeciej rundzie mistrzostw świata. Do drugiej grupy trafiły reprezentacje USA, Rosji i Brazylii. Losowanie przeprowadzono w poniedziałek w Turynie.
      
            Biało-czerwoni w niedzielny wieczór zakończyli w Warnie występ w drugiej rundzie, pokonując właśnie Serbów 3:0. Dało im to nie tylko przepustkę do "szóstki", ale także pierwsze miejsce w tabeli grupy H, co miało znaczenie przy losowaniu kolejnego etapu zmagań. 

Na podstawie obowiązującej formuły wiadomo było, że podczas losowania trzeciej rundy nie trafią na bardzo silnych Amerykanów, którzy jako jedyni nie doznali jeszcze żadnej porażki.

Polska zagra w grupie J z Włochami i ponownie z Serbią, a Brazylia, USA i Rosja tworzą grupę I. 

Poprzednie dwie rundy turnieju rozgrywano we Włoszech i Bułgarii. Gospodarzem trzeciej fazy będzie już tylko Italia - spotkania odbędą się od środy do piątku w Turynie.

Do półfinałów awansują po dwa najlepsze zespoły z obu grup.

Turniej zakończy się 30 września.