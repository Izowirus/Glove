epa06796313 FIFA VAR Refereeing Project Leader Roberto Rosetti presents the video assistant refereeing (VAR) operation room of the 2018 World Cup International Broadcast Centre (IBC) in Moscow, Russia, 09 June 2018. The FIFA World Cup 2018 will take place in Russia from 14 June until 15 July 2018.  EPA/YURI KOCHETKOV 
Dostawca: PAP/EPA. PAP/EPA © 2018 / YURI KOCHETKOV
                                        

            Międzynarodowa Federacja Piłkarska (FIFA) poinformowała w niedzielę, że jej ranking będzie oparty na nowych zasadach. Większy nacisk zostanie położony na mecze o punkty i ogólnie częstotliwość grania. Zmiany zaczną obowiązywać po mistrzostwach świata w Rosji.
      
            Zgodnie z przekazem FIFA nowe zasady rankingu będą premiować zespoły, które rozgrywają więcej meczów.

Nowa formuła ma wyeliminować możliwość manipulacji w celach poprawy miejsca w rankingu. Obecny system istnieje od 1993 roku i pozwala zespołom uzyskać awans m.in. dzięki unikaniu towarzyskich meczów.

Według nowych zasad warto będzie rozgrywać jak najwięcej spotkań, przy czym większy nacisk zostanie położony na mecze o punkty, a mniejszy na towarzyskie.

"Mam nadzieję, że teraz będzie mniej powodów do krytyki" - przyznał prezydent Międzynarodowej Federacji Piłkarskiej Gianni Infantino.

W czerwcowym rankingu FIFA Polacy zajmują ósme miejsce. Na prowadzeniu są Niemcy, aktualni mistrzowie świata.

Z rywali biało-czerwonych w grupie H na mundialu w Rosji najwyżej sklasyfikowana jest Kolumbia - 16. lokata. Senegal awansował z 28. na 27. miejsce, a Japonia spadła z 60 o jedno.

Kolejny ranking opublikowany zostanie 19 lipca, cztery dni po finale mistrzostw świata.

Prezydent Międzynarodowej Federacji Piłkarskiej zapowiedział również, że na zbliżającym się Kongresie FIFA w Moskwie (w najbliższą środę) nie będzie omawiana kwestia powiększenia liczby uczestników mundialu w 2022 roku w Katarze do 48 drużyn. Stwierdził, że najpierw trzeba omówić tę kwestię z krajem-gospodarzem.
"Administracja FIFA omówi to z gospodarzami, a potem zobaczymy. Na razie mistrzostwa świata są z 32 drużynami" - powiedział Infantino dziennikarzom w Moskwie.

Nie sprecyzował dokładnie, kiedy taka decyzja może zostać podjęta.

Już wcześniej było wiadomo, że 48 drużyn wystąpi na pewno w mistrzostwach świata w 2026 roku.