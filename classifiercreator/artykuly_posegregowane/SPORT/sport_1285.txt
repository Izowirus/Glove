epa06552925 Bartosz Konopko of Poland (L) falls with  Aleksandr Shulginov, Olympic Athlete of Russia (OAR) (R) and Denis Nikisha of Kazakhstan (back,L) during the Men's Short Track Speed Skating 500 m competition at the Gangneung Ice Arena during the PyeongChang 2018 Olympic Games, South Korea, 22 February 2018.  EPA/TATYANA ZENKOVICH 
Dostawca: PAP/EPA. PAP/EPA © 2018 / TATYANA ZENKOVICH
                                        

            Chińczyk Dajing Wu triumfował w olimpijskiej rywalizacji w short tracku w Pjongczangu na 500 m. W finale czasem 39,584 ustanowił rekord świata.
      
            Srebro i brąz zdobyli łyżwiarze z Korei Południowej - 18-letni Hwang Dae Heon i 21-letni Lim Hyo-Jun, który 10 lutego był najlepszy na 1500 m.

Debiutujący na igrzyskach Bartosz Konopko zajął 17. miejsce.

W ciągu kilkudziesięciu minut Dajing Wu dwukrotnie poprawiał rekord globu; w ćwierćfinale osiągnął rezultat 39,800. Dotychczasowy najlepszy wynik na świecie należał do Amerykanina Johna Celskiego, który w 2012 roku w Calgary uzyskał 39,937.

W finale 23-letni Chińczyk prowadził od startu do mety. Za nim sklasyfikowani zostali zawodnicy gospodarzy, zaś cały czas jako czwarty biegł Girard.

Cztery lata temu na igrzyskach w Soczi Dajing Wu wywalczył srebrny krążek na 500 m. W dorobku ma też po dwa złote i srebrne medale mistrzostw świata w tej konkurencji.

W czwartkowym finale B najlepszy był Węgier Sandor Liu Shaolin, co ostatecznie dało mu piątą lokatę w zawodach.

Białostoczanin Konopko odpadł w ćwierćfinale i został sklasyfikowany na 17. miejscu.