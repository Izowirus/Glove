Prezydent Rosji Władimir Putin na konferencji prasowej podczas szczytu w Helsinkach przekazał prezydentowi USA Donaldowi Trumpowi piłkę z finałowego meczu piłkarskich mistrzostw świata Francja - Chorwacja (4:2). "Trójkolorowi" po raz drugi w historii sięgnęli po trofeum.
      
            Przywódca USA odrzucił ją do żony Melanii, która siedziała w pierwszym rzędzie i dodał, że piłkę przekaże synowi Barronowi.

Putin ofiarowując piłkę Trumpowi podziękował mu za wcześniejsze gratulacje dotyczące organizacji mundialu i dyplomatycznie nawiązał do słów sekretarza stanu USA Mike'a Pompeo o sytuacji w Syrii. "Teraz piłka jest po pana stronie" - powiedział do Trumpa.

Prezydent USA podziękował za prezent i wyraził przekonanie, że Stany Zjednoczone, Meksyk i Kanada zorganizują w 2026 r. piłkarski mundial tak samo dobrze jak Rosja.