Pięciu polskich kolarzy znalazło się w oficjalnie opublikowanych składach ekip na rozpoczynający się w sobotę wyścig Tour de France: Rafał Majka, Paweł Poljański, Maciej Bodnar (wszyscy Bora-Hansgrohe), Michał Kwiatkowski (Sky) oraz Tomasz Marczyński (Lotto Soudal).
      
            Majka będzie liderem niemieckiego zespołu w walce o jak najwyższe miejsce w klasyfikacji generalnej. Rok temu kolarz z Zegartowic chciał być w czołowej piątce, ale z powodu upadku na dziewiątym etapie musiał się wycofać. Również wtedy pomagali mu Poljański i Bodnar.

Kwiatkowski natomiast ponownie będzie pomocnikiem Christophera Froome'a. Brytyjski kolarz stanie przed szansą odniesienia piątego zwycięstwa z rzędu.

Marczyński w "Wielkiej Pętli" zadebiutuje. 34-latek będzie celował w etapowy sukces. W ubiegłorocznym wyścigu Vuelta a Espana ta sztuka udała mu się dwukrotnie - najszybszy był na szóstym i dwunastym odcinku.

W 105. edycji TdF na zawodnicy przejadą 3329 km podzielonych na 21 etapów. Start zaplanowano w sobotę w Wandei, a metę 29 lipca tradycyjnie w Paryżu.