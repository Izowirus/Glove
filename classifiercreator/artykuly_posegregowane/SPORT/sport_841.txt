epa06771544 Colombia's James Rodriguez attends a training session at the Milanello training center in Carnago, Italy, 29 May 2018. Colombia's national team prepares for the FIFA World Cup 2018 taking place in Russia from 14 June to 15 July 2018.  Archiwum PAP/EPA/MATTEO BAZZI 
                                        

            Jeden z najlepszych kolumbijskich piłkarzy James Rodriguez opuścił trening drużyny narodowej w okolicach Kazania, gdzie rywale Polski w grupie H mistrzostw świata mają swoje centrum pobytowe. Według mediów 26-letni pomocnik zmaga się z drobnym urazem mięśniowym.
      
            Rodriguez był przed czterema laty królem strzelców mundialu w Brazylii. Ostatni sezon spędził w Bayernie Monachium, gdzie był klubowym kolegą kapitana reprezentacji Polski Roberta Lewandowskiego.

Na czwartkowym treningu zabrakło także Wilmara Barriosa, który również zmaga się z lekkim urazem. Obaj trenowali na siłowni.

We wtorek Kolumbijczycy zagrają z Japonią, natomiast z biało-czerwonymi zmierzą się pięć dni później w Kazaniu.