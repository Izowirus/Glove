Marc Marquez (Honda), pięciokrotny mistrz świata w klasie MotoGP, przeszedł operację lewego ramienia i czeka go co najmniej sześć tygodni przerwy. Hiszpański motocyklista już myśli o nowym sezonie. W lutym chce pojechać w pierwszych testach na torze Sepang w Malezji.
      
            Marquez, który trzecie z rzędu i piąte w karierze mistrzostwo, zapewnił sobie w połowie października, miał w minionym sezonie kilka upadków, w tym ostatni w Walencji w wyścigu kończącym sezon. Ucierpiało w nich m.in. właśnie lewe ramię i dlatego konieczna była operacja.

Hiszpan lubi tor w Sepang - w tym roku wygrał Grand Prix Malezji, 18. rundę mistrzostw świata.

"Całą zimę będę +zajmował się+ swoim ramieniem. Czeka mnie długa rehabilitacja i być może nie przyjadę do Malezji gotowy w stu procentach do testów, ale nie chcę opuścić testów" - powiedział 25-letni motocyklista.

Mistrzostwo świata w klasie MotoGP wywalczył w 2013, 2014 oraz w ostatnich trzech latach.