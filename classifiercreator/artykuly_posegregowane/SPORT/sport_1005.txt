Bayern's Franck Ribery attends a training session in Istanbul, Turkey, 13 March 2018. FC Bayern Munich will face Besiktas Istanbul on 14 March 2018 in their UEFA Champions League round of 16, second leg soccer match. Archiwum fot. PAP/EPA/SEDAT SUNA
                                        

            Franck Ribery przedłużył w poniedziałek kontrakt z piłkarskim mistrzem Niemiec Bayernem Monachium do czerwca 2019 roku. 35-letni francuski skrzydłowy występuje w tym klubie od 11 lat.
      
            "Franck jeszcze raz pokazał - w Bundeslidze, w Lidze Mistrzów oraz w Pucharze Niemiec - do jakich nadzwyczajnych występów jest zdolny" - skomentował dyrektor sportowy Bayernu Hasan Salihamidzic.

Propozycję przedłużenia kontraktu o 12 miesięcy otrzymał także młodszy o rok Holender Arjen Robben, ale jeszcze na nią nie odpowiedział.

Według niemieckich mediów szefowie Bayernu Uli Hoeness i Karl-Heinz Rummenigge długo wahali się czy pozostawić w drużynie dwóch weteranów, co jest ryzykowne, ponieważ blokują miejsce młodszej generacji. Zadecydowały jednak ostatnie bardzo dobre występy Francuza i Holendra.

Bayern, którego piłkarzem jest Robert Lewandowski, zapewnił sobie na początku kwietnia szósty z rzędu tytuł mistrza Niemiec. Wystąpi także 19 maja w finale krajowego Pucharu z Eintrachtem Frankfurt, a z Ligi Mistrzów odpadł w półfinale po niezwykle emocjonującej walce z Realem Madryt (1:2, 2:2).