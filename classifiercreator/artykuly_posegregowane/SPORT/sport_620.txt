Poznań, 16.07.2017. Sędzia główny Paweł Gil podczas meczu 1. kolejki sezonu 2017/18 piłkarskiej Ekstraklasy: Lech Poznań - Sandecja Nowy Sącz, 16 bm. (gj) Archiwum fot. PAP/Jakub Kaczmarczyk
                                        

            Paweł Gil będzie asystentem sędziego wideo (AVAR) przy niedzielnym meczu 1/8 finału piłkarskich mistrzostw świata w Rosji, w którym gospodarze zmierzą się z Hiszpanią. Tę rolę polski arbiter pełnić będzie po raz 13. w tym turnieju.
      
            Spotkanie zaplanowano na godz. 16 czasu polskiego na moskiewskich Łużnikach.

Gil dotychczas dwanaście razy (najwięcej) pracował na mundialu jako AVAR. Arbiter z Lublina pomagał w ten sposób przy meczach: Egiptu z Urugwajem (0:1), Argentyny z Islandią (1:1), Kostaryki z Serbią (0:1), Urugwaju z Arabią Saudyjską (1:0), Nigerii z Islandią (2:0), Niemiec ze Szwecją (2:1), Anglii z Panamą (6:1), Urugwaju z Rosją (3:0), Nigerii z Argentyną (1:2), Serbii z Brazylią (0:2), Anglii z Belgią (0:1) oraz Francji z Argentyną (4:3).

W niedzielnym spotkaniu Rosji z Hiszpanią głównym sędzią ds. wideoweryfikacji (VAR) będzie Holender Danny Makkelie, a jako główny na boisku w Moskwie pracować będzie jego rodak Bjoern Kuipers.