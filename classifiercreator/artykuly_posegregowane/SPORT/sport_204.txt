Real Madryt, który triumfował w piłkarskiej Lidze Mistrzów w sezonie 2017/18, otrzymał za udział w tych rozgrywkach 88 654 000 euro - poinformowała w czwartek UEFA. Z tytułu nagród i praw telewizyjnych łącznie wypłacono klubom 1,4 mld euro.
      
            Drugie miejsce w tym zestawieniu zajęła AS Roma - 83,8 mln, która dotarła do półfinału. Włoski klub otrzymał więcej od pokonanego w finale Liverpoolu - 81,2, dzięki większym wpływom z transmisji.

Każdy klub otrzymał 12,7 mln za sam udział w fazie grupowej. W niej remis wyceniony był na 0,5 mln, a za wygrany mecz płacono 1,631 mln. Awans do 1/8 finału wiązał się z premią w wysokości 6 mln, ćwierćfinał to kolejne 6,5 mln, a półfinał 7,5. Przegrany w finale wzbogacał się o 11 mln, natomiast triumfator o 15,5.

W finale LM 2017/18 Real pokonał Liverpool 3:1 i po raz trzeci z rzędu zdobył Puchar Europy. Legia Warszawa w trzeciej rundzie eliminacyjnej musiała uznać wyższość FK Astana z Kazachstanu.