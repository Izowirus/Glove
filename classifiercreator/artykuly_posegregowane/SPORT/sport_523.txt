epa06671222 Ssc Napoli coach Maurizio Sarri reacts during the Italian serie A soccer match between Ac Milan and Ssc Napoli  at Giuseppe Meazza stadium in Milan, Italy, 15 April  2018.  EPA/MATTEO BAZZI 
Dostawca: PAP/EPA. Archiwum PAP/EPA © 2018 / MATTEO BAZZI
                                        

            Nowym trener Chelsea Londyn został były szkoleniowiec zespołu włoskiej ekstraklasy piłkarskiej Napoli Maurizio Sarri - potwierdził oficjalnie w sobotę zespół angielskiej Premier League. Zastąpił swojego rodaka Antonio Conte.
      
            Informacje o zmianie szkoleniowca zespołu należącego do rosyjskiego miliardera Romana Abramowicza pojawiły się już dwa dni temu, gdy ujawnił je prezes Napoli Aurelio De Laurentiis, prawnik, który służył radą Sarriemu podczas negocjacji z angielskim klubem. Jednak Chelsea oficjalnie potwierdziła je dopiero w sobotę.

59-letni Sarri podpisał trzyletni kontrakt, jego wysokości nie ujawniono.

Włoch przez trzy ostatnie sezony pracował z Napoli, w tym czasie dwa razy zespół zajmował w Serie A drugie miejsce, raz ukończył rozgrywki ligowe na trzeciej pozycji. W poprzednim sezonie Sarri został uznany we Włoszech trenerem roku.