Warszawa, 16.07.2018. Trener Legii Warszawa Dean Klafuric (C) podczas treningu przed rewanżowym meczem 1. rundy eliminacji piłkarskiej Ligi Mistrzów sezonu 2018/2019 z Cork City FC, 16 bm. W pierwszym spotkaniu, drużyna stołeczna wygrała na wyjeździe 1:0. (bz/awol) PAP/Bartłomiej Zborowski Archiwum PAP © 2018 / Bartłomiej Zborowski
                                        

            Jeśli Legia Warszawa pokona w dwumeczu Spartaka Trnawa, jej rywalem w trzeciej rundzie eliminacji piłkarskiej Ligi Mistrzów będzie Crvena Zvezda Belgrad lub Suduva Mariampol. Losowanie odbyło się w siedzibie UEFA w Nyonie. Mecze zaplanowano na 7-8 i 14-15 sierpnia.
      
            Mistrzowie Polski rozegrają pierwszy mecz ze Spartakiem Trnawa we wtorek u siebie, a rewanż odbędzie się tydzień później. W pierwszej rundzie wyeliminowali irlandzki Cork City.

Jeśli podopieczni chorwackiego trenera Deana Klafurica przegrają dwumecz ze Spartakiem, trafią do trzeciej rundy eliminacji Ligi Europejskiej. Tam zagrają z luksemburskim F91 Dudelange lub Dritą z Kosowa. Gospodarzami pierwszego spotkania będą 9 sierpnia warszawianie, a rewanż rozegrany zostanie tydzień później.

Litweska Suduva niespodziewanie poradziła sobie w pierwszej rundzie eliminacji Champions League z mistrzem Cypru APOEL-em Nikozja, natomiast Crvena Zvezda awansowała kosztem łotewskiego Spartaksa Jurmala.

W trzeciej rundzie gospodarzem pierwszego meczu będzie zespół z Serbii lub Litwy, a rewanż w Warszawie odbędzie się tydzień później.

W trzeciej do rywalizacji włączają się mistrzowie Grecji AEK Ateny oraz Austrii FC Salzburg.

Łudogorec Razgrad, którego piłkarzami są Jacek Góralski i Jakub Świerczok, trafi w trzeciej rundzie na rumuński CFR Cluj lub szwedzkie Malmoe FF. Wcześniej jednak mistrz Bułgarii musi wyeliminować węgierski Videoton Szekesfehervar.

Z kolei Karabach Agdam Jakuba Rzeźniczaka, jeśli wygra dwumecz z z albańskim FK Kukesi, zmierzy się z BATE Borysów lub HJK Helsinki.

Do fazy grupowej LM zakwalifikują się zespoły, które wygrają swoje dwumecze w czwartej rundzie eliminacji. Pokonani w trzeciej lub czwartej rundzie trafiają
Program meczów 3. rundy eliminacji Ligi Mistrzów:
ścieżka mistrzowskaCrvena Zvezda Belgrad (Serbia)/Suduva Mariampol (Litwa) - Legia Warszawa (Polska)/Spartak Trnawa (Słowacja)Celtic Glasgow (Szkocja)/Rosenborg Trondheim (Norwegia) - AEK Ateny (Grecja)FC Salzburg (Austria) - Skendija Tetowo (Macedonia)/Sheriff Tyraspol (Mołdawia)FK Kukesi (Albania)/Karabach Agdam (Azerbejdżan) - BATE Borysów (Białoruś)/HJK Helsinki (Finlandia)FK Astana (Kazachstan)/FC Midtjylland (Dania) - Dinamo Zagrzeb (Chorwacja)/Hapoel Beer Szewa (Izrael)CFR Cluj (Rumunia)/Malmoe FF (Szwecja) - Łudogorec Razgrad (Bułgaria)/Videoton Szekesfehervar (Węgry)

ścieżka ligowaStandard Liege (Belgia) - Ajax Amsterdam (Holandia)/Sturm Graz (Austria)Benfica Lizbona (Portugalia) - Fenerbahce Stambuł (Turcja)Slavia Praga (Czechy) - Dynamo Kijów (Ukraina)PAOK Saloniki (Grecja)/FC Basel (Szwajcaria) - Spartak Moskwa (Rosja)