Osaka, Japonia, 08.06.2018. Polacy (od lewej): Piotr Nowakowski, Artur Szalpuk, Bartosz Kwolek i Paweł Zatorski, podczas meczu Ligi Narodów siatkarzy z Włochami, 8 bm. w Osace. (gj) PAP/Jacek Kostrzewski PAP © 2018 / Jacek Kostrzewski
                                        

            Polscy siatkarze wygrali z Włochami 3:2 (25:17, 21:25, 25:17, 29:31, 15:10) w pierwszym meczu turnieju Ligi Narodów w Osace. Po siedmiu kolejkach prowadzący w tabeli biało-czerwoni mają sześć zwycięstw i jedną porażkę.
      
            W drugim piątkowym pojedynku w Kraju Kwitnącej Wiśni drużyna gospodarzy zmierzy się z Bułgarami.

Biało-czerwonych w sobotę czeka mecz z Japończykami, a dzień później z zespołem z Bałkanów.

Dwa wcześniejsze turnieje podopieczni trenera Vitala Heynena rozgrywali w kraju. Występem w Osace rozpoczęli tournee po trzech kontynentach w najbliższych tygodniach - 15-17 czerwca występować będą w Chicago, a od 22 do 24 czerwca w Melbourne.