epa05758073 Christian Bassogog of Cameroon (L) challenges Saliou Ciss of Senegal (R), during the Quarter Final match between Senegal and Cameroon in Franceville, Gabon, 28 January 2017.  EPA/SYDNEY MAHLANGU 
Dostawca: PAP/EPA. Archiwum PAP/EPA © 2018 / SYDNEY MAHLANGU
                                        

            Niespełna 48 godzin przed meczem z Polską w piłkarskich mistrzostwach świata Rosji doszło do zmiany w kadrze Senegalu - mającego problemy zdrowotne obrońcę Saliou Cissa zastąpi Adama Mbengue.
      
            24-letni Mbengue już jest w drodze do Moskwy, gdzie ma przybyć w niedzielę wieczorem, a później dołączy do drużyny, która mieszka w Kałudze.

Ciss kontuzji kostki doznał podczas treningów przed wyjazdem na mundial, a już po przybyciu do Rosji okazało się, że rehabilitacja nie jest skuteczna i zawodnikowi francuskiego Angers SCO, który ostatni sezon spędził na wypożyczeniu w Valenciennes, nadal dokucza uraz.

W tej sytuacji szkoleniowiec Aliou Cisse zdecydował się na zmianę w kadrze, co - zgodnie z przepisami FIFA - może nastąpić najpóźniej 24 godziny przed pierwszym meczem.

"Mbengue jest przygotowany do startu, trenował cały czas w Rufisque, gdzie mieszka. Zajęcia w powodu ramadanu prowadził wieczorami" - ujawnił doradca sztabu szkoleniowego reprezentacji Senegalu Mansour Loum.

24-letni Mbengue jest zawodnikiem francuskiego SM Caen. Występuje głównie na lewej obronie.

Spotkanie Polski z Senegalem, którym obie drużyny rozpoczną udział w tegorocznych MŚ, odbędzie się we wtorek o godz. 17 na stadionie stołecznego Spartaka.