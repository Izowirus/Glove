epa06841986 Simon Kjaer (L) of Denmark in action against Olivier Giroud (R) of France during the FIFA World Cup 2018 group C preliminary round soccer match between Denmark and France in Moscow, Russia, 26 June 2018. (RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup) EPA/ABEDIN TAHERKENAREH EDITORIAL USE ONLY Dostawca: PAP/EPA. PAP/EPA © 2018 / ABEDIN TAHERKENAREH
                                        

            Na mistrzostwach świata w Rosji rozegrano już 38 spotkań. Mecz Dania - Francja okazał się pierwszym, w którym nie było bramek. Taki rezultat nie jest niespodzianką. "Trójkolorowi" już wcześniej zapewnili sobie prawo gry w 1/8 finału i kilku ich kluczowych piłkarzy odpoczywało. Danii natomiast remis gwarantował udział w fazie pucharowej.
      
            Tylko kibiców żal - takimi słowami chyba najprościej można opisać to co działo się na boisku. Z murawy wiało bowiem nudą, a na trybunach chwilami można było słyszeć gwizdy.

W składzie reprezentacji Francji zabrakło m.in. Paula Pogby i Kyliana Mbappe. Bez ich kreatywności ataki zespołu Didiera Deschampsa były powolne, przewidywalne i w efekcie łatwe do neutralizacji. Kilkukrotnie próbowali też uderzać z dystansu, ale albo bardzo niecelnie, albo na tyle niegroźnie, że Kasper Schmeichel bez trudu bronił.

Jedynym Francuzem, który sprawiał wrażenie głodnego gry był Nabil Fekir. Ofensywny pomocnik na boisku pojawił się w 65. minucie, a w 70. groźnie strzelił zza pola karnego, ale piłka trafiła w boczną siatkę.

Dania natomiast najbliżej szczęścia była w 54. minucie. Christian Eriksen uderzył z rzutu wolnego, Steve Mandanda odbił piłkę przed siebie, jednak zdołał ją złapać zanim dopadli do niej Duńczycy.

To był 79. mecz, w którym w roli trenera Francji wystąpił Didier Deschamps. 49-letni szkoleniowiec tym samym wyrównał rekord Raymonda Domenecha. W sobotę po spotkaniu 1/8 finału zostanie samodzielnym liderem w klasyfikacji prowadzących "Trójkolorowych". Nie wiadomo jeszcze z kim jego zespół się zmierzy. Będzie to Argentyna, Islandia lub Nigeria. Dania natomiast dzień później zagra z Chorwacją.

Grupa C: Dania - Francja 0:0.

Żółta kartka - Dania: Mathias Jorgensen.

Sędzia: Sandro Ricci (Brazylia). Widzów 78 011.

Dania: Kasper Schmeichel - Henrik Dalsgaard, Simon Kjaer, Andreas Christensen, Jens Stryger Larsen - Thomas Delaney (90+2. Lukas Lerager), Mathias Jorgensen, Christian Eriksen - Pione Sisto (60. Viktor Fischer), Andreas Cornelius (75. Kasper Dolberg), Martin Braithwaite.

Francja: Steve Mandanda - Djibril Sidibe, Raphael Varane, Presnel Kimpembe, Lucas Hernandez (50. Benjamin Mendy) - Ousmane Dembele (78. Kylian Mbappe), N'Golo Kante, Steven Nzonzi, Thomas Lemar - Antoine Griezmann (68. Nabil Fekir), Olivier Giroud.