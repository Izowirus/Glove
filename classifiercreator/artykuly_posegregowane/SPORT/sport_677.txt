Soczi, Rosja, 25.06.2018. Piłkarze reprezentacji Polski, od lewej Karol Linetty, Bartosz Białkowski, Rafał Kurzawa, Łukasz Fabiański podczas treningu w Soczi, 25 bm. Reprezentacja Polski przygotowuje się do swego ostatniego meczu w grupie H mistrzostw świata z Japonią. (bz/awol) PAP/Bartłomiej Zborowski (RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup). EDITORIAL USE ONLY  Archiwum PAP/Bartłomiej Zborowski
                                        

            Piłkarze reprezentacji Polski we wtorek przed południem przejdą odnowę biologiczną, a po obiedzie będą trenowali w swoim ośrodku w Soczi Sputnik-Sport. W środę polecą do Wołgogradu, gdzie dzień później zagrają z Japonią swój ostatni mecz na mundialu w Rosji.
      
            Po niedzielnej porażce z Kolumbią 0:3 w Kazaniu biało-czerwoni nie mają już szans na awans do 1/8 finału mistrzostw świata. Wcześniej ulegli bowiem w Moskwie Senegalowi 1:2. Czwartkowy mecz z Japonią w Wołgogradzie będzie dla polskich piłkarzy bez stawki.

W poniedziałek wieczorem odbył się trening wyrównawczy. Wzięli w nim udział zawodnicy, którzy nie grali bądź wystąpili w krótkim wymiarze czasowym w niedzielnym spotkaniu. W trakcie zajęć z selekcjonerem Adamem Nawałką długo rozmawiał Kamil Glik, który w meczu z Kolumbią wszedł na boisko w 80. minucie.

„Na pewno inaczej sobie wyobrażałem mój udział na mundialu. Natomiast nic to dla mnie nie zmieni, że wszedłem na końcówkę tego spotkania. Walczyłem z kontuzją barku, aby polecieć do Rosji i udało mi się to. Jednak mundial szybko się dla nas skończył. Od tygodnia normalnie trenuję z drużyną i jestem do dyspozycji trenera. Jeżeli mogłem wejść na końcówkę, to mogę również zagrać od początku” – mówił po meczu z Kolumbią Glik.

Właśnie obrońca AS Monaco oraz bramkarz Łukasz Fabiański i szef banku informacji Hubert Małowiejski wezmą udział w konferencji prasowej, która zaplanowana jest na godz. 16.30 polskiego czasu. Po niej odbędzie się trening.

Do Wołgogradu biało-czerwoni wylecą w środę o godz. 11.40. Tam o 18 odbędzie się konferencja prasowa, a pół godziny później trening. Dzień później reprezentacja Polski zagra z Japonią w trzecim i ostatnim meczu w grupie H.

W piątek o 11.40 piłkarze wylecą z Soczi do Warszawy, gdzie spodziewani są o godz. 15.05.

Z Soczi Marcin Cholewiński