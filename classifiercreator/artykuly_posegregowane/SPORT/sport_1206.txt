Marcin Lewandowski (CWZS Zawisza Bydgoszcz SL) wynikiem 3.58,39 zdobył na bieżni w Birmingham srebrny medal halowych mistrzostw świata w biegu na 1500 m. Zwyciężył Etiopczyk Samuel Tefera - 3.58,19, a trzeci był Marokańczyk Abdelaati Iguider - 3.58,43.
      
            To drugie trofeum polskiej reprezentacji w tej imprezie. W sobotę bieg na 800 m wygrał Adam Kszczot (RKS Łódź).

Urodzony 13 czerwca 1987 roku w Szczecinie Lewandowski po raz pierwszy stanął na podium mistrzostw świata. Dotychczas zdobywał medale mistrzostw Europy - w hali złote w Pradzie (2015) na na 800 m i Belgradzie (2017) na 1500 m oraz srebrny w Paryżu (2011) na 800 m, a ponadto na stadionie - złoty w Barcelonie (2010) i srebrny w Amsterdamie (2016) na 800 m.



W ostatnim dniu imprezy IAAF z polskiej reprezentacji wystąpią: tyczkarze Piotr Lisek i Paweł Wojciechowski (konkurs trwa) oraz sztafety 4x400 m kobiet (17.30) i mężczyzn (18.25).