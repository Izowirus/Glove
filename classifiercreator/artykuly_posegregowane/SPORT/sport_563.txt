epaselect epa06872835 Players of Croatia celebrate winning the FIFA World Cup 2018 quarter final soccer match between Russia and Croatia in Sochi, Russia, 07 July 2018.

(RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup)  EPA/MOHAMED MESSARA   EDITORIAL USE ONLY 
Dostawca: PAP/EPA. PAP/EPA © 2018 / MOHAMED MESSARA
                                        

            Anglia pokonała Szwecję 2:0, a Chorwacja - gospodarzy Rosję po rzutach karnych i te zespoły awansowały do półfinału piłkarskich mistrzostw świata. Do tej fazy reprezentacja "Trzech Lwów" dotarła po raz pierwszy od 28 lat, a Chorwaci czekali na to przez dwie dekady.
      
            Pierwsi na murawę w sobotę wybiegli Anglicy i Szwedzi. W Samarze o zwycięstwie Wyspiarzy przesądziły bramki Harry'ego Maguire'a (30.) i Dele Allego (59.). Oba gole padły po uderzeniach głową.

To bardzo udany czas dla angielskiego futbolu. W październiku ubiegłego roku piłkarze z tego kraju zostali mistrzami świata do lat 17, a kilka miesięcy wcześniej osiągnęli identyczny sukces w kategorii do lat 20.

"To niesamowity przywilej być selekcjonerem reprezentacji Anglii. Przed tym meczem chcieliśmy być tutaj przez kolejny tydzień. Jestem dumny ze wszystkiego, czego dokonali nasi piłkarze i cały sztab. Graliśmy dzisiaj przeciwko drużynie, której tożsamość piłkarska jest od dawna jasna, a jej jedność bywała w przeszłości zbyt trudna do opanowania przez nas" - skomentował trener Anglików Gareth Southgate.

Szwedom na pocieszenie pozostanie najlepszy od 1994 roku występ w mistrzostwach świata, gdy zajęli trzecie miejsce.

Anglicy mogli później się zrelaksować i spokojnie poczekać na mecz w Soczi, gdzie Rosja rywalizowała z Chorwacją. Po 90 minutach było 1:1 - najpierw na listę strzelców, po raz czwarty w tym mundialu, wpisał się Denis Czeryszew. Zawodnik gospodarzy i hiszpańskiego Villarrealu popisał się efektownym strzałem z ok. 20 metrów. Wyrównał uderzeniem głową Andrej Kramaric (39.).

W dogrywce prowadzenie najpierw objęli Chorwaci po główce Domagoja Vidy (101.), ale do wyrównania doprowadził również głową Mario Fernandes (115.). Rozstrzygnięcie zapadło dopiero w rzutach karnych, w których lepiej poradzili sobie piłkarze z Bałkanów - zwyciężyli 4-3.

W półfinale mistrzostw świata zagrają dopiero po raz drugi w historii. Wcześniej dotarli do tej fazy w 1998 roku i wówczas zajęli trzecie miejsce. Z Anglią zmierzą się na moskiewskich Łużnikach w środę.

Dzień wcześniej w drugiej parze powalczą Francja i Belgia. To spotkanie odbędzie się w Sankt Petersburgu.