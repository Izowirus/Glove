epa06825031 Yasir Al-Shahrani of Saudi Arabia (R) and Luis Suarez of Uruguay in action during the FIFA World Cup 2018 group A preliminary round soccer match between Uruguay and Saudi Arabia in Rostov-On-Don, Russia, 20 June 2018. (RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup) EPA/SHAWN THEW EDITORIAL USE ONLY PAP/EPA/SHAWN THEW
                                        

            Urugwaj pokonał w środę Arabię Saudyjską 1:0 w meczu kończącym drugą kolejkę spotkań w grupie A mistrzostw świata. Takie rozstrzygnięcie oznacza, że piłkarze z Ameryki Południowej oraz Rosjanie, którzy dzień wcześniej wygrali z Egiptem 3:1, są już pewni gry w 1/8 finału.
      
            Najważniejszym wydarzeniem konfrontacji w Rostowie nad Donem był setny występ w narodowych barwach Luisa Suareza. Urugwajczyk uświetnił go zdobyciem bramki. W 23. minucie z rzutu rożnego dośrodkował Carlos Sanchez, a mijając się z piłką błąd popełnił bramkarz rywali. Napastnik Barcelony z pięciu metrów bez trudu trafił do siatki.

Chwilę później strzałem z dystansu odpowiedzieć próbował Hattan Bahebri, ale Fernando Muslera nie dał się zaskoczyć.

Urugwaj starał się wygrać ten mecz jak najmniejszym nakładem sił. Podopieczni trenera Oscara Tabareza nie forsowali tempa i nie stworzyli sobie wielu okazji do zdobycia kolejnej bramki. W 62. minucie nad poprzeczką główkował Sanchez, a w 86. strzelał Edinson Cavani.

Saudyjczykom, którzy na inaugurację ulegli Rosji aż 0:5, brakowało natomiast umiejętności by odwrócić losy meczu. W poniedziałek zagrają z Egiptem i dla obu drużyn będzie to pożegnalny występ na mundialu.

Pierwsze miejsce w grupie będzie natomiast stawką spotkania Rosja - Urugwaj. Wszystko wskazuje na to, że w 1/8 finału drużyny te wpadną na Portugalię i Hiszpanię.

Grupa A: Urugwaj - Arabia Saudyjska 1:0 (1:0).

Bramki: 1:0 Luis Suarez (23).

Sędzia: Clement Turpin (Francja). Widzów 42 678.

Urugwaj: Fernando Muslera - Guillermo Varela, Diego Godin, Jose Maria Gimenez, Martin Caceres - Carlos Sanchez (82. Nahitan Nandez), Rodrigo Bentancur, Matias Vecino (59. Lucas Torreira), Cristian Rodriguez (59. Diego Laxalt) - Luis Suarez, Edinson Cavani.

Arabia Saudyjska: Mohammed Al-Owais - Yasser Al-Shahrani, Osama Hawsawi, Ali Al-Bulaihi, Muhammed Al-Burayk - Hattan Bahebri (75. Mohamed Kanoo), Abdullah Otayf, Salman Al-Faraj, Taiseer Al-Jassim (44. Houssain Al-Mogahwi), Salem Al-Dawsari - Fahad Al-Muwallad (78. Mohammed Al-Sahlawi).