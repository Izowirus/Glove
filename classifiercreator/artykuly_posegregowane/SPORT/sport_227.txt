Marcin Gortat w sezonie 2018/19 koszykarskiej NBA zarobi 13,5 mln dolarów. Daje to środkowemu Los Angeles Clippers 93. miejsce w lidze na liście płac. Najbardziej wzbogaci się Stephen Curry z Golden State Warriors, który otrzyma 37,4 mln dolarów.
      
            Gortat przed rozgrywkami 2014/15 podpisał z Washington Wizards pięcioletni kontrakt opiewający na 60 mln dolarów. W lipcu "Czarodzieje" oddali go do Clippers, gdzie wypełni ostatni rok obowiązywania umowy.

Barierę 30 mln dol. osiągnęło jeszcze dziesięciu koszykarzy. Tuż za Currym z takimi samymi zarobkami - 35,6 mln - znaleźli się: Chris Paul (Houston Rockets), Russell Westbrook (Oklahoma City Thunder) i LeBron James (Los Angeles Lakers).

W Clippers dwóch zawodników zarobi więcej od Gortata: Włoch Danilo Gallinari - 21,5 mln oraz Tobias Harris - 14,8.

Sezon 2018/19 rozpocznie się we wtorek.

Czołówka najlepiej zarabiających koszykarzy w sezonie 2018/19:

1. Stephen Curry (Golden State Warriors) 37 457 154 dolarów

2. LeBron James (Los Angeles Lakers) 35 654 150

. Chris Paul (Houston Rockets) 35 654 150

. Russell Westbrook (Oklahoma City Thunder) 35 654 150

5. Blake Griffin (Detroit Pistons) 32 088 932

6. Gordon Hayward (Boston Celtics) 31 214 295

7. Kyle Lowry (Toronto Raptors) 31 200 000

8. Paul George (Oklahoma City Thunder) 30 560 700

9. Mike Conley (Memphis Grizzlies) 30 521 116

10. James Harden (Houston Rockets) 30 431 854

11. Kevin Durant (Golden State Warriors) 30 000 000

...

93. Marcin Gortat (Los Angeles Clippers) 13 565 218