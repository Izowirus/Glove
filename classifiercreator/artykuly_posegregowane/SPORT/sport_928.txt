Piotr Osiński (GK STG Starogard Gdański) oraz Weronika Lorkowska (Team Verge Polska) uzyskali najlepsze wyniki na dystansie MAXI podczas zawodów Lang Team Race w Gdańsku.
      
            Aż 102 kilometry liczył dystans Maxi podczas Lang Team Race w Gdańsku. Sześć rund po al. Armii Krajowej przy dość mocno wiejącym wietrze dało się kolarzom we znaki. Niedługo po starcie w ucieczkę zabrali się Piotr Osiński oraz Marcin Korzeniowski (Agrochest Team). Obaj zgodnie współpracowali przez większą część dystansu. Pod koniec zaatakował Osiński, który samotnie wpadł na metę uzyskując czas 02:30:44. Korzeniowski zajął drugie miejsce z czasem 02:30:56. Trzeci rezultat uzyskał Robert Lewandowski (Dadelo.pl), 02:31:54.

Na starcie dystansu Maxi pojawiło się aż trzech zwycięzców Tour de Pologne sprzed lat. W kategorii M-5 najszybciej finiszował Czesław Lang, a ten sam czas uzyskał Lechosław Michalak. W kategorii M-4 piąty wynik wykręcił Marek Kulas.