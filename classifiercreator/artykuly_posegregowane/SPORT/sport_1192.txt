epa06557526 Alicja Rosolska (L) of Poland and Abigail Spears (R) of the USA in action against Chan Hao-ching of Taiwan and Zhaoxuan Yang of China during their women's doubles semi final match of the WTA Dubai Duty Free Tennis Championships at the Dubai Tennis Stadium, United Arab Emirates, 23 February 2018. EPA/MAHMOUD KHALED Dostawca: PAP/EPA. Archiwum PAP © 2018 / MAHMOUD KHALED
                                        

            Alicja Rosolska i Amerykanka Abigail Spears przegrały z Tajwanką Hsieh Su-Wei i Czeszką Barborą Strycovą 6:3, 4:6, 8:10 w pierwszej rundzie turnieju tenisowego WTA rangi Premier w Indian Wells (pula nagród 8,69 mln dol.). W singlu nie powiodło się Rosjance Marii Szarapowej.
      
            W środę pierwszą rywalkę - w drugiej rundzie gry pojedynczej - poznała Agnieszka Radwańska (31.). Polka zagra z Japonka Naomi Osaką, która wygrała z Szarapową 6:4, 6:4.

Rosjanka jest 41. w światowym rankingu, a Japonka - 44. Jednak to Szarapowa zapisała się w historii imprezy w Kalifornii. Dwukrotnie ją wygrała (w 2006 i 2013 roku), a aż sześciokrotnie dotarła co najmniej do półfinału. Po dyskwalifikacji za doping nie może jednak odzyskać dawnego blasku. W tym roku również spisuje się przeciętnie - była w półfinale w Shenzen, odpadła w 3. rundzie wielkoszlemowego Australian Open, a później przegrała pierwsze spotkanie w Dausze.

Gdyby 29-letniej Radwańskiej, która w 2014 roku osiągnęła w Indian Wells finał, a przed rokiem odpadła w 3. rundzie, udało się wygrać pierwszy mecz, to jej następną przeciwniczką może być trzecia w klasyfikacji tenisistek Hiszpanka Garbine Muguruza, która w niedzielę gościła w Los Angeles na gali rozdania Oscarów, najbardziej prestiżowych nagród świata filmowego.

Już wcześniej było wiadomo, że Magda Linette spotka się w pierwszej rundzie z Białorusinką Aliaksandrą Sasnowicz.