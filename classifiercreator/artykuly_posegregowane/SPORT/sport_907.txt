Rio de Janeiro, Brazylia, 08.08.2016. Igrzyska Olimpijskie Rio 2016. Polak Marcin Matkowski grający w parze z Łukaszem Kubotem w meczu 1/8 finału gry podwójnej mężczyzn z Hiszpanami Roberto Bautista Agut i Davidem Ferrerem, 08 bm. (jkm) EDITORIAL USE ONLY Archiwum fot. PAP/Adam Warżawa
                                        

            Tenisiści Marcin Matkowski i Kveta Peschke odpadli w pierwszej rundzie gry mieszanej w wielkoszlemowym French Open. Polsko-czeski duet przegrał w Paryżu z Amerykanką Abigail Spears i Kolumbijczykiem Juanem Sebastianem Cabalem 7:5, 4:6, 9-11.
      
            Matkowski i Peschke w rozstrzygającym super tie-breaku prowadzili 9-7, ale nie wykorzystali dwóch piłek meczowych.

Polak i Czeszka nieraz występowali już razem w imprezach wielkoszlemowych. Ich najlepszym wynikiem jest finał US Open 2012. Urodzony w Barlinku zawodnik ma na koncie także udział w decydującym meczu French Open w mikście. Trzy lata temu dotarł do tego etapu zmagań razem z inną Czeszką - Lucie Hradecką.

Matkowski jako jedyny z Polaków w tym roku zgłosił się w stolicy Francji do miksta. Startował także w deblu - w parze ze Szwedem Robertem Lindstedtem przegrał mecz otwarcia.

Wynik meczu 1. rundy gry mieszanej:

Abigail Spears, Juan Sebastian Cabal (USA, Kolumbia) - Kveta Peschkem Marcin Matkowski (Czechy, Polska) 5:7, 6:4, 11-9.