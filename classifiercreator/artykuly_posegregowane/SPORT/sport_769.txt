Szymon Marciniak będzie sędzią VAR, czyli głównym arbitrem wideo, podczas środowego meczu Urugwaju z Arabią Saudyjską w grupie A piłkarskich mistrzostwa świata – ogłosiła FIFA. Jako asystent (AVAR) pomoże mu Paweł Gil.
      
            37-letni Marciniak dotychczas prowadził na boisku jako główny sędzia mecz grupy D Argentyna – Islandia (1:1). Tym razem wyznaczono go do obsługi aparatury wideo podczas spotkania Urugwaju z Arabią Saudyjską, które odbędzie się w Rostowie nad Donem (godz. 17 czasu polskiego), ale sędziowie VAR pracują w stolicy.

Asystentem Marciniaka, czyli sędzią AVAR, będzie Gil, który podobną funkcję pełnił już przy okazji trzech wcześniejszych meczów MŚ. Natomiast sędzią VAR ds. pozycji spalonych (tzw. offside VAR) mianowano Pawła Sokolnickiego.

Na boisku w Rostowie jako główny arbiter środowy mecz poprowadzi Francuz Clement Turpin.

Z Moskwy – Maciej Białek