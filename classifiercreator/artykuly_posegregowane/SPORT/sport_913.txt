Mistrz Polski Legia Warszawa za sezon 2017/18 otrzyma od Ekstraklasy SA 16,7 miliona złotych - poinformowała piłkarska spółka. Druga w tabeli Jagiellonia Białystok wzbogaci się o 14,6 mln, a trzeci Lech Poznań - 13,6 mln złotych.
      
            Pieniądze rozdysponowano między drużyny na podstawie kilku zmiennych. Bazową sumą dla każdego z nich jest w tym roku ok. 82,8 mln zł, a o reszcie decydują m.in. miejsce zajęte w tym sezonie, pozycja w ostatnich trzech latach, awans do europejskich pucharów oraz oglądalność telewizyjna meczów.

Jak poinformowano, całkowita suma środków pieniężnych ze sprzedaży praw telewizyjnych i marketingowych przekazana 16 klubom ekstraklasy wyniesie ponad 150 milionów zł i jest to najwyższa kwota w historii spółki.

"Zwiększenie środków finansowych wypłacanych klubom było jednym z moich priorytetów i bardzo się cieszę, że udało się ten cel zrealizować. Mam nadzieję, że wyższe wpływy ułatwią klubom planowanie budżetów na kolejny sezon i pozwolą optymalnie przygotować się do rozgrywek" – powiedział prezes Ekstraklasy SA Marcin Animucki.
Wypłaty dla klubów od Ekstraklasy SA za osiągnięcia w sezonie 2017/18 (wg kolejności w tabeli rozgrywek): 

1. Legia Warszawa 16,72 mln zł 2. Jagiellonia Białystok 14,62 3. Lech Poznań 13,55 4. Górnik Zabrze 9,72 5. Wisła Płock 8,03 6. Wisła Kraków 9,56 7. KGHM Zagłębie Lubin 8,44 8. Korona Kielce 8,74 9. Cracovia 8,0110. Śląsk Wrocław 8,2111. Pogoń Szczecin 8,9212. Arka Gdynia 6,5813. Lechia Gdańsk 8,9314. Piast Gliwice 7,9115. Bruk-Bet Termalica Nieciecza 6,5816. Sandecja Nowy Sącz 5,97