Marit Bjoergen of Norway celebrates team gold in the Women's Cross Country 4 x 5 km Relay race at the Alpensia Cross Country Centre during the PyeongChang 2018 Olympic Games, South Korea, 17 February 2018. Archiwum fot. PAP/EPA/VALDRIN XHEMAJ
                                        

            Rywalizująca w biegach narciarskich Marit Bjoergen jest jedynym sportowcem, który wywalczył w Pjongczangu pięć medali olimpijskich. W niedzielnym biegu na 30 km techniką klasyczną zdobyła drugie złoto, a w dorobku ma też srebrny i dwa brązowe krążki.
      
            W sumie Bjoergen ma 15 medali olimpijskich, co czyni ją najbardziej utytułowanym uczestnikiem zimowych igrzysk.

Z czterech krążków cieszyli się w Pjongczangu inni biegacze narciarscy - Szwedki Charlotte Kalla (złoty i trzy srebrne) i Stina Nilsson (1-2-1) oraz reprezentant Olimpijczyków z Rosji Aleksander Bołszunow (0-3-1).

Najwięcej złotych medali w Korei Płd. zdobyli Norweg Johannes Hoesflot Klaebo, również biegacz narciarski, oraz francuski biathlonista Martin Fourcade. Obaj stanęli na najwyższym stopniu podium trzykrotnie.

Dwa medale wywalczył skoczek narciarski Kamil Stoch. Najpierw wygrał indywidualny konkurs na dużym obiekcie, a później był trzeci wraz z kolegami w zawodach drużynowych.

Sportowcy z największą liczbą medali w Pjongczangu:

pięć
Marit Bjorgen (Norwegia/biegi narciarskie) 2 złote - 1 srebrny - 2 brązowe

cztery
Charlotte Kalla (Szwecja/biegi narciarskie) 1 - 3 - 0
Stina Nilsson (Szwecja/biegi narciarskie) 1 - 2 - 1
Aleksander Bołszunow (Olimpijczycy z Rosji/biegi narciarskie) 0 - 3 - 1

trzy
Johannes Hoesflot Klaebo (Norwegia/biegi narciarskie) 3 - 0 - 0
Martin Fourcade (Francja/biathlon) 3 - 0 - 0
Martin Johnsrud Sundby (Norwegia/biegi narciarskie) 2 - 1 - 0
Simen Hegstad Krueger (Norwegia/biegi narciarskie) 2 - 1 - 0
Laura Dahlmeier (Niemcy/biathlon) 2 - 0 - 1
Eric Frenzel (Niemcy/kombinacja norweska) 2 - 0 - 1
Anastasiya Kuzmina (Słowacja/biathlon) 1 - 2 - 0
Ireen Wuest (Holandia/łyżwiarstwo szybkie) 1 - 2 - 0
Andreas Wellinger (Niemcy/skoki narciarskie) 1 - 2 - 0
Johannes Thingnes Boe (Norwegia/biathlon) 1 - 2 - 0
Arianna Fontana (Włochy/short track) 1 - 1 - 1
Miho Takagi (Japonia/łyżwiarstwo szybkie) 1 - 1 - 1
Wendy Holdener (Szwajcaria/narciarstwo alpejskie) 1 - 1 - 1
Anais Bescond (Francja/biathlon) 1 - 0 - 2
Robert Johansson (Norwegia/skoki narciarskie) 1 - 0 - 2
Kim Boutin (Kanada/short track) 0 - 1 - 2
Krista Parmakoski (Finlandia/biegi narciarskie) 0 - 1 - 2
Denis Spicow (Olimpijczycy z Rosji, biegu narciarskie) 0 - 2 - 1
Emil Hegle Svendsen (Norwegia/biathlon) 0 - 2 - 1