epa06513280 Washington Wizards center Marcin Gortat of Poland (R) pulls down a rebound in front of Chicago Bulls center Robin Lopez (L) in the first half of their NBA game at the United Center in Chicago, Illinois, USA, 10 February 2018.  EPA/TANNEN MAURY 
Dostawca: PAP/EPA. Archiwum PAP/EPA © 2018 / TANNEN MAURY
                                        

            Marcin Gortat zdobył dziesięć punktów, a jego Washington Wizards na wyjeździe przegrali z Chicago Bulls 94:113. Stołeczni koszykarze w obecnym sezonie ligi NBA mają 42 zwycięstwa i 35 porażek. W Konferencji Wschodniej zajmują szóste miejsce.
      
            Gortat na parkiecie przebywał 24 minuty i trafił cztery z siedmiu rzutów z gry oraz oba wolne. Na swoim koncie zapisał także: siedem zbiórek, trzy asysty, dwa bloki, jedną stratę i jeden faul.

"Czarodzieje" prowadzili tylko na samym początku meczu. Później inicjatywa należała do gospodarzy, którzy sukcesywnie powiększali przewagę. W szeregach Bulls najlepszy był Lauri Markkanen. 20-letni Fin uzyskał 23 punkty. Wśród pokonanych na wyróżnienie zasługuje Otto Porter Jr. - 17 pkt.

Drużyna Gortata jest już pewna gry w fazie play off. W sezonie zasadniczym rozegra natomiast jeszcze pięć spotkań. Najbliższe we wtorek, na wyjeździe z najlepszą obecnie ekipą - Houston Rockets (62-15).