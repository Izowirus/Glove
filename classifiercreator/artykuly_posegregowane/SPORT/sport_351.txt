Duszniki Zdrój, 03.09.2017. Kamila Żuk na strzelnicy podczas biegu pościgowego biathlonowych mistrzostw Polski na nartorolkach, 3 bm. w Dusznikach Zdroju. (gj) Archiwum fot. PAP/Maciej Kulczyński
                                        

            Kamila Żuk wywalczyła złoty medal w sprincie juniorek podczas mistrzostw świata w biathlonie na nartorolkach w czeskim Novym Mescie. Polka wyprzedziła reprezentantkę gospodarzy Marketę Davidową i Rosjankę Walerię Wasniecową.
      
            To drugi medal 20-letniej Żuk (AZS AWF Katowice) na tych mistrzostwach - w piątek sięgnęła po srebro w sztafecie mieszanej. Polska ekipa ma w dorobku także brązowy krążek wywalczony także w sobotę przez sztafetę mieszaną seniorów biegnącą w składzie: Kinga Zbylut, Monika Hojnisz, Grzegorz Guzik, Łukasz Szczurek.

W sprincie juniorek na dziewiątym miejscu uplasowała się Daria Gębicka, Kamila Cichoń była 13., a Paulina Pawliczek i Magda Piczura zostały sklasyfikowane ex aequo na 21. pozycji.

Wyniki:

7,5 km sprint juniorek

1. Kamila Żuk (Polska) - 22.42,9 (2 rundy karne)
2. Marketa Davidova (Czechy) - strata 41,1 (3)
3. Waleria Wasniecowa (Rosja) - 1.06,1 (3)
...
9. Daria Gębicka (Polska) - 2.12,0 (1)
13. Kamila Cichoń (Polska) - 2.38,1 (2)
21. Paulina Pawliczek (Polska) - 3.29,7 (2)
. Magda Piczura (Polska) - 3.29,7 (0)