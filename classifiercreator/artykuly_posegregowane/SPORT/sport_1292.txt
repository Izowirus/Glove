Sevilla zremisowała u siebie z Manchesterem United 0:0, a Szachtar Donieck wygrał w Charkowie z AS Roma 2:1 w pierwszych meczach 1/8 finału piłkarskiej Ligi Mistrzów. Bramkarz drużyny z Rzymu Łukasz Skorupski oglądał spotkanie z ławki rezerwowych.
      
            We wtorek Bayern Monachium wygrał przed własną publicznością z Besiktasem Stambuł 5:0, a dwie bramki i asystę zaliczył Robert Lewandowski. W drugim meczu Chelsea zremisowała w Londynie z FC Barcelona 1:1.

W ubiegłym tygodniu losy awansu do ćwierćfinału praktycznie rozstrzygnęły na swoją korzyść Liverpool i Manchester City, które wyjazdowe mecze wygrały, odpowiednio, 5:0 z FC Porto i 4:0 z FC Basel. W rewanżach ciekawie powinno być w dwóch pozostałych parach, gdyż broniący trofeum Real Madryt pokonał na własnym stadionie Paris Saint Germain 3:1, a Juventus Turyn zremisował z Tottenhamem Hotspur 2:2.

Mecze rewanżowe zostaną rozegrane również w czterech terminach - 6/7 i 13/14 marca.

Finał obecnej edycji zaplanowano na 26 maja w Kijowie.

Program i wyniki pierwszych meczów 1/8 finału piłkarskiej LM:

21 lutego, środa
Sevilla - Manchester United 0:0
Szachtar Donieck - AS Roma 2:1 (0:1)

20 lutego, wtorek
Bayern Monachium - Besiktas Stambuł 5:0 (1:0)
Chelsea Londyn - Barcelona 1:1 (0:0)

13 lutego, wtorek
Juventus Turyn - Tottenham Hotspur 2:2 (2:1)
FC Basel - Manchester City 0:4 (0:3)

14 lutego, środa
FC Porto - Liverpool 0:5 (0:2)
Real Madryt - Paris Saint-Germain 3:1 (1:1)

Rewanże odbędą się 6/7 i 13/14 marca.