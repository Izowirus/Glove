epaselect epa06404422 Washington Wizards center Marcin Gortat of Poland during the second half of the NBA basketball game between the Orlando Magic and Washington Wizards at the Capitol One Arena in Washington, DC, USA, 23 December 2017.  EPA/JIM LO SCALZO 

Dostawca: PAP/EPA. PAP/EPA © 2018 / JIM LO SCALZO
                                        

            Marcin Gortat zdobył 13 punktów i miał 10 zbiórek, a drużyna Washington Wizards u siebie wygrała z Philadelphia 76ers 109:94 w niedzielnym meczu ligi NBA. To 13. double-double polskiego koszykarza w tym sezonie.
      
            Gortat grał przez 28 minut, trafił sześć z 11 rzutów z gry oraz wykorzystał jedyny swój rzut wolny. Zapisał na koncie też 10 zbiórek, w tym cztery w ofensywie, a także dwie asysty i blok. Dwukrotnie faulował.

O zwycięstwie Wizards przesądziła druga kwarta, w której triumfowali różnicą aż 17 punktów (37:20). Pozostałe były wyrównane.

Najskuteczniejszymi zawodnikami stołecznego zespołu byli Bradley Beal i Otto Porter, odpowiednio 24 i 23 pkt.

W ekipie "Szóstek", która miała serię siedmiu wygranych w lidze (z kolei w Waszyngtonie doznała ósmej porażki z rzędu), wyróżnił się Joel Embiid - 25 pkt.

"Czarodzieje" odnieśli 35. zwycięstwo w sezonie (dotychczas 25 porażek) i zajmują czwarte miejsce w Konferencji Wschodniej. Prowadzą Toronto Raptors 41-17, przed Boston Celtics 42-19 i Cleveland Cavaliers 35-24.

Kolejny świetny występ LeBrona Jamesa nie pomógł Cavaliers w pokonaniu San Antonio Spurs. Lider "Kawalerzystów" zdobył 33 punkty, miał 13 zbiórek i dziewięć asyst, ale jego klub przegrał 94:110. Drugą połowę "Ostrogi" wygrały 60:41.

Koszykarze Cleveland Cavaliers zanotowali 15 strat, a jeśli chodzi o rzuty za trzy punkty celnych było osiem z 34 prób; dla porównania rywale mieli dziewięć strat, a trafili dziewięć z 19 "trójek".

Czterej pozostali podstawowi gracze gospodarzy uzyskali łącznie zaledwie 14 pkt. Osamotniony James niewiele mógł wskórać w niedzielnym spotkaniu, mimo ambitnej postawy rezerwowych (Jordan Clarkson 17 pkt, Jeff Green 14). W ekipie Spurs najlepszy był LaMarcus Aldridge - 27 pkt.