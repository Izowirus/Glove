Jakub Ruciński (Bike U Up- Europell) oraz Monika Szotowicz (STC Stargard) byli najszybsi na dystansie MINI podczas zawodów Lang Team Race w Gdańsku.
      
            Druga w tym sezonie edycja szosowych wyścigów dla amatorów w profesjonalnej oprawie odbyła się w Gdańsku. Peleton ścigał się na rundach w al. Armii Krajowej. Na dystansie Mini kolarze mieli do pokonania trzy rundy o łącznej długości 51 km. Najszybciej uczynił to Jakub Ruciński, którzy nie dał rywalom żadnych szans i jako jedyny jechał ze średnią prędkością powyżej 40 km/h (czas 01:15:55). Drugi czas uzyskał Marcin Długozima (Bike U Up) - 01:17:00, a trzeci rezultat miał Grzegorz Marzec (Rant Bartoszyce) - 01:17:01.

W rywalizacji pań wyraźną zwyciężczynią została Monika Szotowicz (01:29:23). Druga Kinga Tomaszewska (Gowino) uzyskała czas 01:31:10, a trzecia była Małgorzata Howis (SCT Stargard) z rezultatem 01:31:12.