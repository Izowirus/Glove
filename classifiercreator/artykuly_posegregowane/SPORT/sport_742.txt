epa06829079 Domagoj Vida of Croatia (L) and Sime Vrsaljko of Croatia react after winning the FIFA World Cup 2018 group D preliminary round soccer match between Argentina and Croatia in Nizhny Novgorod, Russia, 21 June 2018. (RESTRICTIONS APPLY: Editorial Use Only, not used in association with any commercial entity - Images must not be used in any form of alert service or push service of any kind including via mobile alert services, downloads to mobile devices or MMS messaging - Images must appear as still images and must not emulate match action video footage - No alteration is made to, and no text or image is superimposed over, any published image which: (a) intentionally obscures or removes a sponsor identification image; or (b) adds or overlays the commercial identification of any third party which is not officially associated with the FIFA World Cup) EPA/VASSIL DONEV EDITORIAL USE ONLY EPA-EFE/VASSIL DONEV EDITORIAL USE ONLY  Archiwum PAP/ EPA/VASSIL DONEV
                                        

            Chorwacka prasa nie szczędzi w piątkowych wydaniach pochwał swoim piłkarzom, którzy w czwartkowy wieczór pokonali Argentynę 3:0 w meczu grupy D mistrzostw świata i zapewnili sobie awans do 1/8 finału. "To największe zwycięstwo tej generacji" - zaznaczono.
      
            "Wielka Chorwacja! My, Chorwaci, w gronie 16 najlepszych drużyn świata" - podkreślono na tytułowej stronie "Sportske Novosti", na której widnieje też zdjęcie świętującego zwycięstwo wraz z kolegami Luki Modrica, strzelca jednej z bramek.

We wspomnianej gazecie efektowny triumf nad Argentyną nazwano "największym zwycięstwem tej generacji", mając na myśli właśnie m.in. Modrica i Ivana Rakitica, który także zdobył w tym pojedynku gola.

Oceniono też, że sztab szkoleniowy ekipy z Bałkanów za sprawą ułożonej taktyki "zniszczył drużynę z Ameryki Południowej", a "tego wieczora Modric był Messim". Nawiązano w ten sposób do największej gwiazdy rywali Lionela Messiego, która tym razem znalazła się w cieniu lidera "Ognistych".

"Obraz majstersztyku w wykonaniu kapitana Chorwacji przeciwko wielkiemu Gaucho, który padł na kolana poszedł na cały świat" - podkreślono z dumą.
Dziennik "Jutarnji List" na pierwszej stronie umieścił zdjęcie Rakitica, dodając tytuł "Tango Ognistych".

"Rebic (Ante Rebic jako pierwszy wpisał się na listę strzelców w tym meczu - PAP), Modric i Rakitic dali nam historyczne zwycięstwo" - zaznaczono.

Tłum chorwackich kibiców świętował na ulicach kraju w czwartkową noc awans swojej reprezentacji do 1/8 finału.
Argentyńczycy, finaliści poprzednich MŚ, po remisie 1:1 z Islandią i dotkliwej porażce z zespołem z Bałkanów są bliscy wyeliminowania z turnieju. Zwycięstwo w ostatnim meczu grupowym z Nigerią może nie wystarczyć im do wywalczenia przepustki do fazy pucharowej.