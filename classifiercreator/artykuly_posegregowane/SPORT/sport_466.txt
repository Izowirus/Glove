epa06888560 Serena Williams of the US returns to Angelique Kerber of Germany during their  Womans Final match at the Wimbledon Championships at the All England Lawn Tennis Club, in London, Britain, 14 July 2018.  EPA/GERRY PENNY EDITORIAL USE ONLY/NO COMMERCIAL SALES 
Dostawca: PAP/EPA. PAP/EPA © 2018 / GERRY PENNY
                                        

            Słynna tenisistka Serena Williams oskarża amerykańską agencję antydopingową (USADA) o dyskryminację. Zdobywczyni 23 tytułów wielkoszlemowych w singlu narzeka na częstotliwość losowych kontroli, którym jest poddawana.
      
            Williams już wcześniej opisywała sposób traktowania jej przez USADA jako szokujący i pytała o częstotliwość przeprowadzania u niej testów antydopingowych w tym roku. 36-letnia tenisistka ponownie wyraz swojej frustracji dała na początku tego tygodnia, tuż po wizycie kontrolerów.

"...i to jest ta pora dnia, by przeprowadzić +losowe+ badania i tylko Serena jest sprawdzana. Jest udowodnione, że spośród wszystkich zawodników jestem najczęściej poddawana kontroli. Dyskryminacja? Tak uważam. Przynajmniej utrzymam czysty sport" - napisała na Twitterze Williams.

Raport opublikowany w czerwcu na stronie Deadspin wykazał, że Williams była sprawdzana w tym sezonie pięć razy, podczas gdy inni amerykańscy tenisiści raz lub wcale.

Rekordzistka pod względem liczby singlowych tytułów wielkoszlemowych w liczonej od 1968 roku Open Erze 1 września urodziła córkę Alexis Olympię. Starty wznowiła w marcu, a ostatnio dotarła do finału Wimbledonu. Dzięki wynikowi w Londynie wróciła do czołowej "30" rankingu WTA.