Warszawa, 08.11.2016. Piłkarz reprezentacji Polski Łukasz Piszczek podczas konferencji prasowej w Warszawie, 8 bm. Polacy przygotowują się do meczu eliminacyjnego mistrzostw świata z Rumunią, który odbędzie się 11 bm. w Bukareszcie. (gj) Archiwum fot. PAP/Bartłomiej Zborowski
                                        

            Piłkarz Borussii Dortmund Łukasz Piszczek w czwartek opuścił zgrupowanie reprezentacji Polski, aby towarzyszyć żonie oczekującej narodzin dziecka - poinformował portal "Łączy nas piłka". To oznacza, że nie zagra w piątkowym meczu towarzyskim z Nigerią.
      
            Piszczek dołączy do drużyny narodowej w Katowicach, gdzie biało-czerwoni przeniosą się w niedzielę i tam będą przygotowywali się do wtorkowego spotkania towarzyskiego z Koreą Południową.

To oznacza, że selekcjoner Adam Nawałka w piątek nie będzie mógł skorzystać z kolejnego piłkarza. Uraz wykluczył Bartosza Bereszyńskiego, a infekcja Sławomira Peszkę. Pod znakiem zapytania stoi występ Macieja Rybusa, który jest przeziębiony i w piątek rano zostanie podjęta decyzja odnośnie jego gry.

Z Nigerią biało-czerwoni zagrają w piątek we Wrocławiu, a cztery dni później w Chorzowie zmierzą się Koreą Południową. Początek obydwu spotkań o godz. 20.45.