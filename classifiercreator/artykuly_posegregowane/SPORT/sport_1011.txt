epa06101268 Arsenal's player Laurent Koscielny attends a press conference at the Beijing National Stadium also known as Bird's Nest in Beijing, China, 21 July 2017. Chelsea will face Arsenal in the International Champions Cup in Beijing on 22 July 2017.  EPA/WU HONG 
Dostawca: PAP/EPA. Archiwum PAP/EPA © 2018 / WU HONG
                                        

            Laurent Koscielny nie zagra w zbliżających się mistrzostwach świata w Rosji. Francuski obrońca Arsenalu Londyn zerwał ścięgno Achillesa podczas czwartkowego meczu z Atletico Madryt w półfinale Ligi Europejskiej.
      
            W ósmej minucie spotkania Koscielny bez kontaktu z rywalem nagle upadł na murawę i trzymał się za staw skokowy. Boisko opuścił na noszach.

"Jest mi bardzo przykro z jego powodu, bo wiem, że po mundialu chciał zakończyć reprezentacyjną karierę" - zdradził selekcjoner reprezentacji Francji Didier Deschamps.

32-letni środkowy obrońca w drużynie narodowej rozegrał 51 meczów i zdobył jedną bramkę. W 2016 roku Francja z nim w składzie wywalczyła wicemistrzostwo Europy.

W rozpoczynających się 14 czerwca mistrzostwach świata "Trójkolorowi" będą rywalizowali w grupie C, razem z Danią, Peru i Australią.