epa06880813 A Juventus supporter takes a selfie with the new Cristiano Ronaldo shirt outside the Juventus store in Milan, Italy, 11 July 2018. Real Madrid's Portuguese striker Cristiano Ronaldo joined Italian Serie A side Juventus FC in a deal worth 112 million euro, media reports claimed on 10 July 2018.  EPA/DANIEL DAL ZENNARO 
Dostawca: PAP/EPA. PAP/EPA © 2018 / DANIEL DAL ZENNARO
                                        

            Transfer Portugalczyka Cristiano Ronaldo z Realu Madryt do Juventusu Turyn, który stał się faktem zaledwie w środę, już przynosi zyski piemonckim producentom. Hitem są lody CR7 oraz pizza Ronaldo. Oczywiście sprzedają się też klubowe koszulki z nazwiskiem piłkarza.
      
            50-letni producent lodów z centrum Turynu wymyślił nowy smak - CR7, na który składają się typowo portugalskie przysmaki, m.in. wiśniowy likier Ginjinha. Lody znakomicie się sprzedają.

"Są w nim typowe składniki dla kuchni portugalskiej: likier wiśniowy, czekolada i owoce chleba świętojańskiego oraz mleko, śmietana i cukier. Mam nadzieję, że Ronaldo przyjdzie spróbować" - powiedział Leonardo La Porta, który wcześniej zasłynął z przygotowywania specjalnego smaku w związku z wyborem papieża Franciszka w 2015 roku.

Pizza CR7 zawiera ser stracchino i czarne oliwki, które ułożone zostały w numer, z którym występuje 33-letni piłkarz.

"Zdecydowaliśmy się w ten sposób uhonorować Ronaldo, gdy tylko dowiedzieliśmy się, że zagra w Turynie" - powiedział Tommaso Crozaso, który prowadzi firmę wraz z bratem. Obydwaj są fanami "Starej Damy".

W klubowym sklepie co minutę sprzedawana jest koszulka z numerem Portugalczyka.

Ronaldo, pięciokrotnie wybierany najlepszym piłkarzem roku na świecie przeszedł do Juventusu za 112 mln euro. Barw hiszpańskiej drużyny bronił od 2008 roku, kiedy trafił tam z Manchesteru United za rekordową wówczas kwotę 100 milionów euro. Dla "Królewskich" zdobył 451 bramek w 438 meczach i przyczynił się do zdobycia dwóch tytułów mistrza Hiszpanii oraz czterech triumfów w Lidze Mistrzów.

Juventus zdominował rywalizację na krajowym podwórku. Po mistrzostwo Włoch sięgnął w siedmiu ostatnich sezonach, a w minionych czterech wywalczył także puchar kraju. W Europie nie potrafi jednak zdobyć ważnego trofeum od 1996 roku.