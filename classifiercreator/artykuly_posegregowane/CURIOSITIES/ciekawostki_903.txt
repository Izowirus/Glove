Łódź, 20.08.2016. Wokalista Andrzej Krzywy z grupą De Mono, podczas koncertu TOP Łódź festiwal w Łodzi, 20 bm. (gm/nlat) PAP/Grzegorz Michałowski Archiwum PAP © 2017 / Grzegorz Michałowski
                                        

            Grają już 30 lat, ale nie zwalniają tempa. Z okazji jubileuszu zespół De Mono przygotował dla fanów nowego singla, akustyczny album oraz jubileuszową trasę koncertową. "Bedzie się działo" - zapowiada lider formacji Andrzej Krzywy.
      
            "Próżno nie chcę czekać na twoją miłość" - tak zatytułowany jest nowy singiel grupy De Mono, którego oficjalna premiera będzie miała miejsce lada dzień. "To cover utworu Boba Marley'a 'Wait in Vain'" - zdradza PAP Life Andrzej Krzywy. "Przetłumaczyłem, spolszczyłem tekst, a wkrótce będzie też wideo do tej piosenki" - zapowiada lider De Mono.

Piosenka jest już zresztą w sieci i w... poczekalni listy przebojów radiowej Trójki. Z kolei za wideo do singla odpowiedzialna jest Tetiana Galitsyna, uczestniczka show "Mam talent", która z piasku potrafi wyczarować wszystko...

Singiel będzie zapowiedzią akustycznej płyty De Mono, na które znalazły się największe przeboje grupy, w nowych aranżacjach.

Pierwsza część jubileuszowej trasy koncertowej już trwa, część druga - jesienią.