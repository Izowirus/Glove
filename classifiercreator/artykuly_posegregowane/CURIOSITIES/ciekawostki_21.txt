Gwiazda pop Lady Gaga znalazła się wśród nominowanych do Oscara za najlepszą piosenkę filmową. Utwór "Shallow" piosenkarka zaśpiewała w filmie "Narodziny gwiazdy" Bradley'a Coopera.
      
            Amerykańska Akademia Sztuki i Wiedzy Filmowej przedstawiła tak zwaną skróconą listę filmów, które będą miały szanse walczyć o Oscary. Wśród nominowanych znaleźli się m.in. Lady Gaga, Kendrick Lamar, Troye Sivan i Thom Yorke oraz Sade, Quincy Jones, Mark Ronson, Dolly Parton, Jennifer Hudson, The Coup i Lakeith Stanfield.

Lady Gaga nominację uzyskała dzięki piosence "Shallow", którą zaśpiewała w filmie "Narodziny gwiazdy" Bradley'a Coopera. Utwór w sieci obejrzało już ponad 150 mln fanów.

Początkowo już samo zaangażowanie piosenkarki do filmu "Narodziny gwiazdy" wzbudziło kontrowersje. "Gdy Bradley ogłosił, że chce pracować z Lady Gagą miałem wątpliwości. Myślałem, że nie nadaje się do tej roli" - wspominał Clint Eastwood, który pierwotnie miał reżyserować film. Po premierzy legendarny aktor i reżyser przyznał, że się pomylił, a Lady Gaga "poradziła sobie znakomicie".

Lady Gaga mając na swoim koncie aż 27 mln sprzedanych albumów, oraz 146 mln singli, jest jedną z najlepiej sprzedających się artystów na świecie. W swojej karierze wygrała 6 nagród Grammy, czy 3 statuetki BRIT. Została wpisana dwanaście razy do Księgi rekordów Guinnessa.