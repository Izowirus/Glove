epaselect epa04262139 A pedestrian walks past a phone advertisement while using her mobile phone, in a street in Manila, Philippines, 17 June 2014. According to a recent study, doctors and police traffic investigators have raised concerns on the number of pedestrians being hit by vehicles while distracted by their mobile devices.  EPA/FRANCIS R. MALASIG 
Dostawca: PAP/EPA. Archiwum. PAP/EPA © 2015 / FRANCIS R. MALASIG
                                        

            52 proc. amerykańskich nastolatków od 12. do 18. roku życia przyznaje, że jest uzależniona od telefonu komórkowego – wykazał sondaż Common Sense Media opublikowany przez „CNN News”.
      
            Rodzice uważają, że jeszcze więcej dzieci jest uzależnionych. Z tego samego badania wynika, że 66 proc. dorosłych jest przekonanych, że nastolatki zbyt często zaglądają do smartfona. Sondażem objęto 1240 dzieci w wieku 12-18 lat oraz ich rodziców.

80 proc. nastolatków przyznaje, że zagląda do telefonu przynajmniej raz w ciągu godziny, a 72 proc. twierdzi, że czuje przymus udzielenia natychmiastowej odpowiedzi na SMS lub wiadomości otrzymywane za pośrednictwem internetowej strony społecznościowej.

77 proc. rodziców narzeka, że ich dzieci są rozkojarzone z powodu używania gadżetów elektronicznych i często nie zwracają na nich uwagi nawet wtedy, gdy przebywają razem. 36 proc. dorosłych niemal codziennie próbuje tłumaczyć swym pociechom, że nie należy przesadnie się nimi posługiwać.

„Każda osoba może się uzależnić od elektronicznych gadżetów” – ostrzega Holland Haiis, autorka książki „Consciously Connecting: A Simple Process to Reconnect in a Disconnected World”. Jej zdaniem jest to największe zagrożenie XXI wieku.

Od smartfonów, tabletów i innych urządzeń uzależnieni są również dorośli. Common Sense Media powołuje się na opublikowaną w 2011 r. metaanalizę 18 badań, z której wynika, że nawet 26 proc. dorosłych Amerykanów oraz studentów college’ów może być uzależnionych od Internetu.

Holland Haiis twierdzi, że najbardziej niepokojące jest, gdy nastolatek woli ślęczeć w Internecie aniżeli wyjść z domu i spotkać się z rówieśnikami lub z kimkolwiek, żeby budować relacje.