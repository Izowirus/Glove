epa05416583 Italian actress Sophia Loren smiles after receiving the honorary citizenship of Naples during a cermony in the courtyard of the Maschio Angioino Castle in Naples, southern Italy, 09 July 2016. The screen legend and Oscar winner, 81, was born in Rome but was raised by her grandmother in the Naples suburb of Pozzuoli. EPA/CESARE ABBATE Dostawca: PAP/EPA. PAP/EPA © 2016 / CESARE ABBATE
                                        

            Tłumy mieszkańców Neapolu wiwatowały w sobotę na cześć Sophii Loren, która podczas ceremonii na zamku otrzymała honorowe obywatelstwo miasta. "To, że miałam szczęście w kinie, zawdzięczam także memu miastu" - mówiła 81-letnia gwiazda światowego kina.
      
            Loren urodziła się w Rzymie, ale dzieciństwo i pierwsze lata młodości spędziła w miasteczku Pozzuoli należącego do metropolitalnego obszaru Neapolu. Zawsze - przypomniano podczas uroczystości na dziedzińcu zamku Maschio Angioino - wskazuje miasto pod Wezuwiuszem jako swe rodzinne strony.

Mieszkająca w Szwajcarii aktorka znakomicie mówi też w dialekcie neapolitańskim i to w nim podziękowała władzom za przyznanie jej honorowego obywatelstwa, które wręczono przy taktach pieśni "O sole mio".

"Sophia Loren jest ciałem, sercem i głową Neapolu" - powiedział burmistrz Luigi De Magistris.

Neapolitańczycy, którzy wylegli na ulice, by powitać ją w swych stronach, wznosili okrzyki: "Jesteś piękna".

Znany neapolitański mistrz sztuki szopkarskiej Genny Di Virgilio podarował przy tej okazji aktorce jej figurkę do szopki. Przedstawia ona Loren w czerwonej sukni.

Media przypominają wywiad dla amerykańskiej telewizji, w którym przed laty gwiazda powiedziała: "Ja nie jestem Włoszką, ja jestem neapolitanką, a to coś zupełnie innego".