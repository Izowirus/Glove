PAP © 2016 / Andrzej Grygiel
      
            
        

        
        PAP © 2016 / Andrzej Grygiel
      
            
        

        
        PAP © 2016 / Andrzej Grygiel
      
            
        

        
        PAP © 2016 / Andrzej Grygiel
      
            
        

        
        PAP © 2016 / Andrzej Grygiel
      
            
        

        
        PAP © 2016 / Andrzej Grygiel
      
          
  


  
            Co najmniej kilkadziesiąt metrów torów kolejowych w skali H0, czyli 1:87, rozłożonych na makiecie o długości 34 m oraz setki lokomotyw i wagonów, także na innych stoiskach – można przez weekend oglądać w Sosnowcu na Festiwalu Kolej w Miniaturze.
      
            To jedno z największych spotkań pasjonatów modelarstwa kolejowego w regionie. Jak powiedział PAP Life jeden z organizatorów Andrzej Wilk, imprezę będą obsługiwały 44 osoby. Część z nich dostarczy własne makiety, które łącznie utworzą główną makietę modułową – z trzema szlakami, czterema dużymi stacjami, a także licznymi bocznicami i innymi elementami.

 Makieta modułowa w skali H0 będzie największym elementem festiwalowej wystawy. W Centrum Kształcenia Zawodowego i Ustawicznego w pobliżu sosnowieckiego dworca kolejowego znajdą się też inne wystawy modeli taboru czy elementów makiet, jak obiekty budowlane, inżynieryjne oraz makiety w innych skalach, np. I (1:32).

Wilk zaznaczył, że często przygotowując do prezentacji makietę modułową układa się rozkład jazdy, aby potem urządzać pokaz polegający na symulacji prowadzenia normalnego ruchu kolejowego. W takie przedsięwzięcie zaangażowanych może być naraz kilkadziesiąt osób; sam rozkład w stosunku do czasu rzeczywistego często jest wtedy kilkakrotnie przyspieszany.

„Zwykle robi się jakiś rozkład jazdy, żeby w ogóle móc coś uruchamiać – bo makieta to odwzorowanie jakiejś hipotetycznej rzeczywistej linii, po której może odbywać się normalny ruch. Każdy niezsynchronizowany wjazd pociągu może więc zakłócić jazdę wszystkim dookoła tak, jak w naturze” - wyjaśnił organizator.