epa05797259 The machines' hall at the new permanent museum 'Leonardo Da Vinci Experience' in Rome, Italy, 16 February 2017. The exhibition also includes certified reproductions of the 23 most famous paintings and drawings of the Italian painter, and is located near St Peter's Basilica.  EPA/ANGELO CARCONI 
Dostawca: PAP/EPA. PAP/EPA © 2017 / ANGELO CARCONI
                                        

            50 maszyn zaprojektowanych przez Leonarda da Vinci i jego rękopisy można oglądać w otwartym w Rzymie muzeum dedykowanym artyście. Ekspozycję Leonardo da Vinci Experience zorganizowano przed 500-leciem jego śmierci, które będzie obchodzone w 2019 roku.
      
            Na wystawie, która mieści się zaledwie kilka kroków od Watykanu, zgromadzono urządzenia wykonane według rysunków mistrza renesansu: maszyny latające i wojenne. Jest działo, katapulta, podnośnik i wiele innych.

W pięciu salach wystawowych zaprezentowano genialnego twórcę jako rzeźbiarza, architekta, inżyniera, matematyka, anatoma, wynalazcę i malarza. Są też reprodukcje "Ostatniej wieczerzy", "Giocondy" i "Damy z gronostajem" w oryginalnych rozmiarach.

Jak podkreślają organizatorzy, wszystkie rekonstrukcje wykonano zgodnie ze standardami włoskiego Ministerstwa Kultury i z tych samych materiałów, jakich używał Leonardo da Vinci.

Poinformowano też, że zbiory będą stale powiększane i wzbogacane przed przypadającą za dwa lata 500-rocznicą jego śmierci.

"To muzeum geniuszu Leonarda. Jest wiele jego muzeów we Włoszech i na świecie, ale w tym przypadku różnica polega na tym, że to jest placówka dydaktyczna, w której można zobaczyć z bliska rzeczy przez niego stworzone"- powiedział historyk sztuki z Muzeów Watykańskich Sandro Barbagallo, który jako konsultant pracował nad przygotowaniem ekspozycji.

Z Rzymu Sylwia Wysocka