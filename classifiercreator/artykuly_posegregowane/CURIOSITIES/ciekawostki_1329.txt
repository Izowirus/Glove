epa00980104 Holiday-makers take advantage of a sunny weather to have a traditional picnic of Easter Monday on a meadow full of flowers on the banks of the Bilancino Lake, in the province of Florence, Monday, 09 April 2007.  EPA/MAURIZIO DEGL'INNOCENTI
Dostawca: PAP/EPA. PAP/EPA © 2016 / MAURIZIO DEGL'INNOCENTI
                                        

            Deszczowy  poniedziałek  wielkanocny grozi przytyciem o jeden kilogram – ostrzegają włoscy eksperci, którzy zbadali związek między niepogodą a liczbą dodatkowych kalorii. Swą uwagę skoncentrowali na dniu, w którym zwykle odchodzi się od suto zastawionego stołu
      
            Drugi dzień Wielkanocy we Włoszech, tzw. Pasquetta to tradycyjny dzień masowych wyjazdów rodzinnych za miasto, wycieczek, rekreacji, sportu i pikników oraz spacerów w parkach, o ile pozwala na to aura.

W tym roku w dużej części kraju, od gór na północy po południe Italii zapowiadane są opady deszczu. To zaś oznacza, że wiele osób zrezygnuje z wyjazdu i pozostanie w domu, czyli przy stole. Jak obliczono, dzień spędzony na świątecznym biesiadowaniu oznacza średnio 3 tys. dodatkowych i zbytecznych, jak przypominają specjaliści, kalorii.

Dania świąteczne są zaś wyjątkowo kaloryczne. Na włoskich stołach królują jagnięcina, tortellini w rosole, lasagne, słone tarty z licznymi pożywnymi dodatkami, jak sery i jajka na twardo, omlety.

Obowiązkowy deser, przede wszystkim dla dzieci, to jajka czekoladowe. Podawane są też wielkie drożdżowe ciasta- colomby, czyli gołębice, bo taki mają właśnie kształt.

Tradycyjny świąteczny obiad to ok. 3 tys. kalorii, ale długie biesiadowanie, brak pośpiechu i relaks przy stole sprawiają, że ich liczba, dzięki dokładkom i próbowaniu wielu potraw, może się nawet podwoić.

W rezultacie pamiątką po tak spędzonych Świętach, bez poniedziałkowego odejścia od stołu, może być dodatkowy kilogram w pasie - obliczyli eksperci, cytowani przez agencję ADNKronos.