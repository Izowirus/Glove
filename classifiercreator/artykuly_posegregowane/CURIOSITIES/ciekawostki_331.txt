epa06604163 View of the Nou Camp stadium prior to the UEFA Champions League Round of 16, second leg soccer match between FC Barcelona and Chelsea FC in Barcelona, Catalonia, Spain, 14 March 2018.  EPA/ENRIC FONTCUBERTA 
Dostawca: PAP/EPA. Archiwum PAP/EPA © 2018 / ENRIC FONTCUBERTA
                                        

            Sejsmograf zainstalowany ok. 500 metrów od stadionu Barcelony Camp Nou odnotowuje wstrząsy po bramkach zdobytych przez piłkarzy tego klubu. Taką obserwację przedstawił na konferencji naukowej w Wiedniu zespół pod przewodnictwem Jordiego Diaza.
      
            Wyniki badań zaprezentowano na podstawie sejsmogramu z 8 marca 2017 roku, tj. dnia, w którym Barcelona pokonała Paris Saint-Germain 6:1, odrobiła czterobramkową stratę z pierwszego meczu (0:4) i awansowała do kolejnej rundy Ligi Mistrzów. Ostatni gol padł w doliczonym czasie drugiej połowy i wówczas zanotowano największą amplitudę drgań.

Podobne zjawiska można zaobserwować przy okazji koncertów, które odbywają się na Camp Nou. W przeciwieństwie do meczów drgania podczas imprez muzycznych są regularne.

"Na podstawie zapisów można zaobserwować rytmy w różnych piosenkach. Patrząc na sejsmogram możemy zatem stwierdzić, kiedy jedna piosenka się kończy i kiedy zaczyna się następna. Bo ludzie nie skaczą nieregularnie, tylko tańczą do rytmu" - tłumaczył Diaz.

Podczas meczów piłki nożnej na Camp Nou może zasiąść blisko sto tysięcy kibiców. To pod tym względem największy stadion w Europie.