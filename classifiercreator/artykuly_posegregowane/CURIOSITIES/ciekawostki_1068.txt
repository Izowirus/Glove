A Royal Household Bureau handout picture shows US actor Steven Seagal signing the condolence book for late Thai King Bhumibol Adulyadej at Sala Sahathai Samakhom Pavilion, inside the compound of the Grand Palace, in Bangkok, Thailand, 26 October 2016.  PAP/EPA © 2016 / ROYAL HOUSEHOLD BUREAU
                                        

            Amerykański aktor kina akcji i reżyser Steven Seagal otrzymał obywatelstwo Rosji. Odpowiedni dekret w tej sprawie podpisał prezydent Władimir Putin - poinformowano w czwartek na stronie Kremla.
      
            We wrześniu w rozmowie z dziennikarzami na festiwalu filmowym na Sachalinie Seagal zasygnalizował, że wkrótce może zostać rosyjskim obywatelem. "Myślę, że rosyjskie obywatelstwo jest gdzieś na horyzoncie. Bardzo chciałbym kilka miesięcy w roku spędzać z przyjaciółmi w Rosji, z ludźmi, którzy mnie tutaj kochają i na mnie czekają" - mówił 64-letni gwiazdor.

Na początku 2016 roku informowano, że Seagal otrzymał obywatelstwo Serbii.

Rzecznik Kremla Dmitrij Pieskow powiedział w czwartek dziennikarzom, że aktor jest "znany ze swych ciepłych uczuć do naszego kraju, czego nigdy nie ukrywał". "Zarazem jest on znanym aktorem, co było powodem przyznania mu obywatelstwa Federacji Rosyjskiej" - oznajmił.

Sam Seagal nie skomentował od razu tych informacji, choć wcześniej wielokrotnie w wystąpieniach w rosyjskich mediach nie szczędził Władimirowi Putinowi pochwał. Np. w 2013 roku w wywiadzie dla telewizji RT nazwał Putina "jednym z największych światowych przywódców, o ile nie największym żyjącym przywódcą".

Wcześniej rosyjskie obywatelstwo otrzymali inni znani obcokrajowcy, m.in. francuski aktor Gerard Depardieu czy amerykański bokser Roy Jones Jr.