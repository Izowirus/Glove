Trenerka Ewa Chodakowska wszystkim, którzy chcą się odchudzać, radzi zacząć od przejrzenia lodówki. Po pierwsze, należy pozbyć się słodyczy i przekąsek, a postawić na owoce i warzywa. W lodówce ma być kolorowo.
      
            Zdaniem trenerki zacząć trzeba od przejrzenia lodówki i szafek w domu. Trzeba pozbyć się się wszystkiego, co niezdrowe, wzbogacone cukrem, tuczące, radzi trenerka.

"Nie trzymaj słodyczy i przekąsek w domu. Jedynie gorzka czekolada może się przydać. Pożegnaj się z owocowymi jogurtami, przetworzonymi wędlinami i serami" - radzi trenerka. Żeby nie było zbyt smutno po rozstaniu z ulubionymi przysmakami, Chodakowska podpowiada, czym je zastąpić.

"Jak już opróżnisz lodówkę z przetworzonej żywności, zaopatrz ją na nowo zdrowszymi zamiennikami. Postaraj się, aby przeważały w niej świeże warzywa i owoce. Dobrej jakości, najlepiej od lokalnego dostawcy - im mniej atrakcyjne dla oka, te owoce i warzywa, tym lepiej. Za każdym razem, kiedy otworzysz lodówkę, twój mózg będzie rejestrował żywe kolory" - wyjaśnia trenerka.

A co, jeśli nagle zapragniemy zjeść coś słodkiego? I na to Chodakowska ma radę. "Jeżeli weźmie cię ochota na deser lub niespodziewani goście wparują do domu, zawsze możesz zrobić zdrowszy alternatywny poczęstunek... pudding z chia, który zrobisz w 15 minut! Możesz dodać jogurt, banana, posypiesz deser migdałami, orzechami, kokosem czy cząstkami gorzkiej czekolady" - podaje przepis trenerka, zapewniając, że goście na pewno będą zachwyceni.