epa03695355 A man looks over 'Untitled (Pizza)' by artist Tom Fiedman during the opening day of the Frieze Art Fair in Randall's Island Park in New York, New York, USA, 10 May 2013. The fair features over 1,000 artists from around the world and runs until 13 May.  EPA/JUSTIN LANE 
Dostawca: PAP/EPA. PAP/EPA © 2016 / JUSTIN LANE
                                        

            Muzeum pizzy w mieście Ercolano koło Neapolu to najnowsza atrakcja turystyczna na południu Włoch. Powstało ono po to, by zaprezentować historię i tradycję neapolitańskiej pizzy, uważanej za najlepszą na świecie.
      
            Placówka w starożytnym mieście Herkulanum, zniszczonym wraz z Pompejami w wyniku wybuchu Wezuwiusza, ma – jak się zauważa - zapewnione powodzenie ze względu na tłumy turystów, zwiedzających tam tereny wykopalisk archeologicznych. Powstała z inicjatywy lokalnego stowarzyszenia "Akademia Pizzy według Prawideł Sztuki" i dzięki funduszom otrzymanym od rządu Włoch.

Kunszt wypieku tego specjału to jeden z najważniejszych aspektów ekspozycji.

W najnowszym muzeum, które zostanie otwarte w środę, będzie można poznać początki specjału znanego jako pizza napoletana, czyli z pieca opalanego drewnem, z grubszymi przyrumienionymi brzegami, z pomidorami San Marzano z pól w pobliżu Wezuwiusza i z mozzarellą z mleka bawolic.

Zgromadzono tam też bogate zbiory zdjęć, przedstawiających między innymi urodzone w tamtych stronach gwiazdy kina zajadające się tym przysmakiem. Szczególne miejsce zajmuje się wśród nich Sophia Loren, która koło Neapolu spędziła dzieciństwo i pierwsze lata młodości.

Zwiedzający poznają tajemnice wypieku i anegdoty z nim związane.

"Przedstawiamy całą kulturę naszej pizzy i pokazujemy, jak jest ona ważna dla naszego regionu" - mówią organizatorzy muzeum, którego powstanie wywołało duże zainteresowanie włoskich mediów. Zwracają one uwagę, że utworzono je tam, gdzie co roku tysiące ludzi z całego świata przybywa także po to, by zjeść oryginalną neapolitańską wersję ich ulubionego dania.

W minionych miesiącach poprzedzających inaugurację muzeum wiedzę na temat tradycji i historii zdobywało w nim 35 młodych piekarzy pizzy z południa kraju.

Z Rzymu Sylwia Wysocka