Różnica w dotychczas poniesionych przez kandydatów wydatkach na kampanię jest przytłaczająca. Do lipca 2016 roku Donald Trump wydał na ten cel 90 mln USD, a Hillary Clinton 268 mln USD. Dysproporcja ta jest jeszcze większa, jeżeli weźmie się pod uwagę jedynie środki przeznaczone na reklamę telewizyjną - mówi Marek Wąsiński z Polskiego Instytutu Spraw Międzynarodowych.
      
            Kandydatce Demokratów udało się zgromadzić znacznie więcej funduszy, co przekłada się na konkretne decyzje dotyczące wydatków. W swoim sztabie wyborczym Clinton zatrudnia dziesięć razy więcej osób niż jej konkurent.