epa04992880 Pope Francis (L) talks with Cardinal Lorenzo Baldisseri as he leaves the XVI Ordinary Meeting of the Synod of Bishops at the Synod Hall, Vatican City, 24 October 2015. The Vatican is hosting an October 4-25 world summit of bishops, known as the synod. Participants are deeply divided on the extent to which church teachings on issues like marriage can be adapted to modern lifestyles.  EPA/ETTORE FERRARI 
Dostawca: PAP/EPA. Archiwum. PAP/EPA © 2016 / ETTORE FERRARI
                                        

            Jeden z najbardziej znanych kardynałów Kurii Rzymskiej, Lorenzo Baldisseri, sekretarz generalny Synodu Biskupów jest, o czym mało kto wie, pianistą.
      
            Nagrał trzypłytowy album z utworami swych ulubionych kompozytorów; od Fryderyka Chopina po Astora Piazzollę.

75-letni kardynał Baldisseri ma dyplom absolwenta konserwatorium w klasie fortepianu, a swoje umiejętności pianistyczne wiele razy szlifował na dodatkowych kursach we Włoszech i za granicą, między innymi w Paragwaju i w Brazylii, gdzie był nuncjuszem apostolskim.

Gra na fortepianie średnio trzy godziny dziennie, także w swym biurze w Watykanie, gdzie trzyma istrument - napisał watykanista dziennika "La Repubblica".

Wśród ulubionych kompozytorów kardynałapianisty są też Bach, Mozart, Liszt, Puccini, Verdi, Beethoven, a także artyści z Hiszpanii i Ameryki Południowej. Ich kompozycje bliski współpracownik papieża Franciszka zebrał na płytach "Muzyczna antologia", przygotowanych przez watykańskie wydawnictwo Libreria Editrice Vaticana. Wśród nagranych tam utworów najwięcej jest skomponowanych przez Chopina: są pieśni, polonezy, walce.

Podobnie, jak mało kto wie o muzycznych pasjach kardynała Baldisseri, tajemnicą dla większości było dotąd i to, że dzieli on swą pasję z emerytowanym papieżem Benedyktem XVI, również pianistą. Nierzadko grają na cztery ręce przed wąskim gronem słuchaczy za Spiżową Bramą.

Zwraca się uwagę, że w zbiorze płyt kardynała Baldisseriego są też utwory kompozytora argentyńskiego tanga Astora Piazzolli, co jest też ukłonem wobec Franciszka, miłośnika tego gatunku.