epa06145641 Paris Saint Germain's (PSG) Brazilian player Neymar juggles with a ball on the top of the "Broken Chair" sculpture, a symbol for victims of the anti-person mines created in 1997 for Handicap International, during his presentation as new goodwill ambassador of Handicap International, in front of the European headquarters of the United Nations, UN, in Geneva, Switzerland, 15 August 2017. Neymar is the new goodwill ambassador of Handicap International which supports people with disabilities and other vulnerable populations living in conflict and disaster zones and in situations of exclusion and extreme poverty.  EPA/LAURENT GILLIERON  EPA/LAURENT GILLIERON 
Dostawca: PAP/EPA. Archiwum PAP/EPA © 2017 / LAURENT GILLIERON
                                        

            Brazylijczyk Neymar został ambasadorem dobrej woli organizacji Handicap International, pomagającej m.in. osobom niepełnosprawnym. Piłkarz Paris Saint-Germain zobowiązał się do pracy dla milionów ludzi, którzy są "mniej widoczni", ale zasługują na równość.
      
            Informację ogłoszono w Genewie w obecności zawodnika - bohatera najdroższego transferu w historii futbolu - podczas ceremonii w Pałacu Narodów, europejskiej siedzibie ONZ.

Wcześniej Neymar wziął udział w pokazie żonglowania piłką na "Broken Chair", ogromnej rzeźbie krzesła z jedną wyrwaną nogą (symbol ofiar min lądowych), umieszczonej na placu przed pałacem.

Organizacja Handicap International jest zaangażowana m.in. w pomoc osobom niepełnosprawnym w krajach biednych oraz walkę z dyskryminacją.

"Dzięki tej współpracy Neymar Jr udziela swojej ogromnej popularności w służbie dla sprawy - dla najsłabszych na świecie, osób niepełnosprawnych w biednych krajach, ofiar konfliktów i katastrof naturalnych" - oświadczyła organizacja.

"Chciałbym zacząć od podziękowań za wszystko, co robicie dla najmniej widocznych na świecie, dzięki czemu stają się bardziej widoczni. Bardzo się cieszę, że mogę być tutaj i zostać nowym ambasadorem. Mam nadzieję, że będzie to bardzo udana współpraca i będziemy w stanie pomóc dużej liczbie osób" - przyznał 25-letni piłkarz.

Neymar został niedawno bohaterem najwyższego transferu w historii piłki nożnej - PSG zapłacił za niego Barcelonie 222 mln euro. Brazylijczyk kosztował ponad dwa razy więcej od dotychczasowego rekordzisty Paula Pogby. Francuz przeszedł przed rokiem z Juventusu Turyn do Manchesteru United za 105 mln euro.

W debiucie w barwach PSG Neymar zdobył gola i zaliczył asystę, a jego nowy zespół pokonał na wyjeździe Guingamp 3:0 w niedzielnym meczu 2. kolejki francuskiej ekstraklasy.