Warszawa, 15.04.2016. Premierowy koncert Reni Jusis w klubie Miłość promujący płytę "Bang!". Wokalistka powraca na scenę muzyczną po siedmioletniej przerwie. (mg/dw)
PAP/Marek Gorczyński PAP PAP / Marek Gorczyński
                                        

            Po dwóch latach od wydania płyty „Bang!” ikona polskiej muzyki klubowej zapowiada kolejny album. Krążek Reni Jusis światło dzienne ujrzy jesienią tego roku. Wokalistka już prezentuje tytułowy singiel płyty – „Ćma”.
      
            Pierwszym singlem zwiastującym nadejście nowej płyty Reni Jusis był utwór "Tyyyle Miłości".

„Ćma” to najnowszy singiel zapowiadający jesienny album piosenkarki, pod tym samym tytułem. Producentem utworu jest ponownie Stendek, któremu po raz kolejny udało się połączyć parkietowy puls i popową przebojowość z wyrafinowaną warstwą kompozycyjną.

Singlowi towarzyszy bonusowa wersja utworu – remiks przygotowany specjalnie przez Gromieego, który już niedługo będzie można posłuchać w serwisach streamingowych.

Za stworzenie obrazu do singla odpowiedzialni są Michał Przytuła (reżyseria) i Aleksandra Przytuła (zdjęcia). Teledysk ujrzy światło dzienne już niebawem.

Reni Jusis przygotowuje się już do jesiennej trasy koncertowej, podczas której będzie promować nowe wydawnictwo.