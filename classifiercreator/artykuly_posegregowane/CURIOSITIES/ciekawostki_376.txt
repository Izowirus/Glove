epa03811766 The empty road of Via dei Fori Imperiali next to the Colosseum after it was transformed into a pedestrian zone in central Rome, Italy, early 03 August 2013. The central boulevard alongside the historic Roman Forum was transformed into a pedestrian and bicycle zone, with private vehicles being banned from a stretch of road starting from 5:30 local time on 03 August, marking a revolution in mobility for Rome's historic centre. Pedestrians, bicycles, emergency vehicles, buses and taxis will be the only traffic allowed in the future. The street's heavy traffic has been blamed for causing damage to surrounding structures because of pollution and vibration over the decades. EPA/MASSIMO PERCOSSI Dostawca: PAP/EPA. Archiwum PAP/EPA © 2018 / MASSIMO PERCOSSI
                                        

            Dziury o średnicy pół metra, popękany asfalt i niebezpieczne wyboje - tak wyglądają ulice w Rzymie po ostatnich opadach marznącego deszczu i śniegu. Setki kierowców zniszczyło swoje samochody, motocykliści ulegają wypadkom.
      
            "Rzym zamknięty z powodu dziur" - tak sytuację opisuje prasa i alarmuje, że jest ona dramatyczna i bardzo niebezpieczna dla kierowców, przede wszystkim dla prowadzących jednoślady. Na poboczach leżą zwały oderwanego asfaltu, nawierzchnia pęka, a co kilka metrów można wpaść w głębokie wyrwy. Z tego powodu na wielu ulicach wprowadzenie ograniczenie prędkości do 30 kilometrów na godzinę. Mimo tego stale dochodzi do wypadków, a wielu kierowców uszkodziło w minionych dniach swoje samochody.

Zniszczone są najważniejsze arterie w Wiecznym Mieście. W jednej tylko dzielnicy Eur praktycznie nieprzejezdne są 23 ulice.

Szefowa wydziału do spraw robót publicznych w zarządzie miejskim Margherita Gatta oświadczyła, że potrzebny jest "plan Marshalla" dla stołecznych dróg.

Organizacja obrony praw konsumentów Codacons apeluje do kierowców, aby zgłaszali się do niej z wnioskami o odszkodowania za poniesione szkody materialne oraz zdrowotne w wyniku wypadków. Wszystkie te żądania zostaną złożone w zarządzie miasta - zapowiada. Stowarzyszenie konsumenckie zwróciło się też do prokuratury o sądowe zajęcie najbardziej zdewastowanych dróg, ponieważ - jak argumentuje - stanowią one zagrożenie dla życia kierowców i motocyklistów.

Prezes Codacons Carlo Rienzi poinformował, że powołano tam sztab adwokatów, inżynierów, lekarzy i fizjoterapeutów, których zadaniem jest udzielenie wszelkiej pomocy poszkodowanym z powodu dziurawych dróg.

Mnożą się apele do burmistrz Virginii Raggi o natychmiastową interwencję.

Media ironizują, że Rzym jest jak Księżyc; pełen kraterów.

W Wiecznym Mieście nie wystarczy załatać dziury; trzeba przebudować drogi - powiedział Tommaso Mascietti z krajowej rady geologów. "Niestety, Rzym nie jest przygotowany na śnieg, który osiadając na nawierzchni przy przymrozkach zwiększa jej objętość niszcząc asfalt" - stwierdził ekspert. Jego zdaniem stan obecny to też rezultat ulewnych opadów i braku kanałów odpływowych. A to znaczy - dodał - że ulice trzeba zbudować na nowo.

Prasa zwraca uwagę, że fatalny stan dróg przyczynił się też do słabszego niż w innych częściach Włoch wyniku Ruchu Pięciu Gwiazd w Rzymie w niedzielnym wyborach parlamentarnym. Burmistrz Raggi jest z tego ugrupowania.

Z Rzymu Sylwia Wysocka