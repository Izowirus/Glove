Szefowi niemieckich Zielonych Cemowi Oezdemirowi skradziono ekologiczny pojazd - elektryczny rower, wypożyczony na czas kampanii wyborczej i sondażowych rozmów w sprawie nowej koalicji rządzącej.
      
            "To wielkie świństwo" - skarżył się w poniedziałek Oezdemir w Bundestagu. Rower, zabezpieczony dwoma zamkami, skradziono z klatki schodowej w domu szefa Zielonych.

Na Twitterze Oezdemir napisał, że skradziono mu "pojazd służbowy". Podał też jego "znaki szczególne": kolor zjadliwie zielony, kabriolet, nie wydziela spalin. Po raz ostatni widziany w berlińskiej dzielnicy Kreuzberg.