epa01707382 The eyes of a 35-year-old cloaked woman from Saudi Arabia pictured during a press conference in Berlin, Germany, 24 April 2009. A maligne bone neoplasm of 17.75 kilogrames was removed from the pelvis of the mother of three. According to treating private hospital group Capital Health Hospital Group it was the biggest tumor ever removed. The neoplasm had to be diminished by chemotherapy before it could be removed in five surgeries. The woman will soon be able to return to her native. Photo: ALINA NOVOPASHINA  EPA/ALINA NOVOPASHINA
Dostawca: PAP/EPA. Archiwum PAP/EPA © 2017 / ALINA NOVOPASHINA
                                        

            Arabia Saudyjska zapowiedziała w niedzielę zniesienie zakazu oglądania przez kobiety zawodów sportowych od stycznia 2018 r. Saudyjki będą kibicować zawodnikom i drużynom na trzech wyznaczonych obiektach - zaznaczyły władze odpowiedzialne za kulturę fizyczną.
      
            W komunikacie opublikowanym na Twitterze wskazano, że kobiety będą mogły oglądać imprezy sportowe na stadionie w stolicy kraju - Rijadzie, na stadionie w Dżuddzie w zachodniej części królestwa (prowincja Mekki) oraz na obiekcie w stolicy prowincji wschodniej - portowym Ad-Dammanie.

Saudyjki po raz pierwszy w historii mogły wejść na stadion w Rijadzie w dniu 23 września. Ich obecność zyskała aprobatę władz, ponieważ chodziło o obchody 87. rocznicy założenia państwa.

Zezwolenie na uczestnictwo w imprezach sportowych jest kolejnym krokiem znoszącym restrykcyjne ograniczenia, które uniemożliwiały kobietom uczestnictwo w życiu publicznym.

26 września król Arabii Saudyjskiej Salman wydał dekret, na mocy którego kobiety będą mogły prowadzić samochód. Królestwo Saudów było ostatnim krajem na świecie, w którym było to zakazane.

Arabia Saudyjska, w której obowiązuje szczególnie surowa, wahabicka interpretacja islamu, jest jednym z ostatnich krajów na świecie, w których kobiety wciąż obowiązuje wiele ograniczeń. Panie nie mogą wychodzić z domu bez ubioru osłaniającego twarz i ciało. Jeśli nie towarzyszy im mężczyzna, nie mają prawa podróżować.

Kobieta musi mieć zgodę męskiego opiekuna, ojca, męża, brata lub syna, aby wyjść za mąż, uzyskać paszport, wyjechać za granicę, pójść na studia czy poddać się niektórym operacjom medycznym.

Król Salman rozpoczął łagodzenie surowych restrykcji wobec kobiet w maju, gdy wydał dekret głoszący, że kobiety nie muszą już uzyskiwać zgody męskiego opiekuna na oficjalne usługi, "chyba że zaistnieje prawna podstawa" w prawie muzułmańskim.