Przemyśl, 19.06.2012. Kobieta w słomkowym kapeluszu w wyjątkowo upalny, czerwcowy dzień w Przemyślu,19 bm. Temperatura sięga 34 st. C w cieniu. Według meteorologów Podkarpacie to obecnie jeden z najgorętszych regionów w Polsce. (dd/kru) PAP/Darek Delmanowicz Archiwum PAP © 2018 / Darek Delmanowicz
                                        

            Słomkowe kapelusze z szerokim rondem wracają do łask. Jednak tym razem mówimy o nakryciach głowy w rozmiarze XXL, to one królują na wybiegach i w sieci.
      
            Wiklinowy koszyk i słomkowy kapelusz - to zestaw obowiązkowy na plażę. Tak było i tak jest. Słomkowe kapelusze z szerokim rondem wracają do łask - im większy, tym bardziej modny.

Słomkowy kapelusz latem jest niczym mała czarna wieczorową porą - modową klasyką. I jedno i drugie zawdzięczamy w jakimś sensie Coco Chanel. Choć Chanel nie lubiła przesady, wolała prostotę, najnowsze trendy połowicznie pokrywają się z estetyką Coco. Choć króluje prostota - słomkowe kapelusze z szerokim rondem im bardziej okazałe, tym modniejsze stanowią akcesorium.

Przedsmak tego, jakie fasony tego nakrycia głowy będą modne pokazał w swojej kolekcji Jacquemus. Okazuje się, że ogromne kapelusze są nie tylko ulubionym akcesorium fashionistek, to również doskonały obiekt wpisujący się w wakacyjne fotografie, co widać na Instagramie.

Ogromne kapelusze z kolekcji La Bomba już dawno się wyprzedały - w końcu to obowiązkowy dodatek na lato, o czym doskonale wie francuski projektant.