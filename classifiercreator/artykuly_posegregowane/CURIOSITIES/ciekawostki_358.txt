Tort na uroczystość weselną księcia Harry'ego i Meghan Markle dostarczy cukiernia Violet Bakery, należąca do Claire Ptak, której babcia była Polką. O wyborze cukierni Claire Ptak para poinformowała na twitterze.
      
            Właścicielka cukierni ma polskie korzenie - jej babcia była Polką. Rodzina Ptaków wyemigrowała z Polski do USA. Claire wspominała, że gdy z Illinois, gdzie mieszkała babcia, jej ojciec przeprowadził się do Kalifornii, seniorka rodu wysyłała mu na święta... drożdżówki.

Jaki tort upiecze Claire na wesele księcia? Ośmiopiętrowy, przybrany kwiatami, o smaku cytrynowym i czarnego bzu.

Weselnego wypieku książęca para i ich goście spróbują 19 maja na zamku Windsor.