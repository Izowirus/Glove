Łódź, 04.11.2011. Ponad sto odmian i gatunków storczyków można oglądać od 4 bm. na wystawie w łódzkiej Palmiarni. Ekspozycji towarzyszą kiermasz roślin i prelekcje o ich uprawie. (gm/soa) PAP/Grzegorz Michałowski PAP © 2016 / Grzegorz Michałowski
                                        

            Dni Storczyków odbędą się w sobotę i niedzielę w Ogrodzie Botanicznym UW. Będzie można nie tylko podziwiać rzadkie odmiany tych kwiatów, ale i skorzystać z porad specjalistów.
      
            Wystawa będzie prezentacją rzadkich odmian storczyków z całego świata. Prezentowane będą storczyki wystawiane przez krajowych hodowców, również amatorów oraz okazy będące własnością Ogrodu Botanicznego UW.

Tych, którzy uprawiają storczyki w warunkach domowych, skusi zapewne możliwość rozmów ze specjalistami, którzy doradzą jak pielęgnować te kwiaty, by długo cieszyć się ich wspaniałym wyglądem. Podczas wystawy będzie można również zakupić storczyki.

Wielbicieli tych kwiatów przyciągną niezwykłe odmiany storczyków. Prezentowany będzie motylnik, którego kwiaty przypominają skrzydła motyla. Ta roślina, o bardzo długiej łodydze, kwitnie niemalże przez cały rok. Inną ciekawą odmianą, którą goście zobaczą podczas Dni Storczyków jest sabotek, który kształtem swym przypomina miniaturowy bucik. Wśród storczyków miniaturowych znajdą się także te, które mają kwiaty wielkości główki szpilki. Atrakcji nie zabraknie.

Dni Storczyków, Ogród Botaniczny UW, 17 i 18 września, godz. 10.00-18.00.