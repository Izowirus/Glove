Potato and lamb's lettuce salad are seen next to Wiener Schnitzel, a breaded and fried cutlet, at the Figlmueller restaurant in Vienna, Austria, 01 December 2016. Archiwum fot. PAP/EPA/CHRISTIAN BRUNA
                                        

            Podczas piłkarskich mistrzostw świata rosyjskie restauracje serwować będą nie tylko popularne w tym kraju bliny czy solankę. Szefowie kuchni nauczą się gotować tradycyjne potrawy z krajów uczestniczących w mundialu.
      
            Wybór menu ruszy po losowaniu grup MŚ, tak aby restauracje z różnych miast-gospodarzy dostosowały kartę dań to przybywających kibiców. Wtedy też ruszą szkolenia dla kucharzy.

"Wiadomo, że nasi goście będą chcieli spróbować lokalnych rosyjskich dań. Bywa jednak, że ktoś jest bardziej konserwatywny w wyborze potraw. Ci, którzy przyjadą do naszego kraju na dłużej, na pewno będą też szukać dań dobrze już sobie znanych" - tłumaczy przewodniczący Federacji Restauratorów i Hotelarzy w Rosji Igor Bucharow.

Gospodarzami meczów będzie 11 miast. Oprócz Moskwy, piłkarze i kibice zawitają do Kaliningradu, Sankt Petersburga, Jekaterynburga, Niżnego Nowogrodu, Kazania, Sarańska, Samary, Wołgogradu, Rostowa nad Donem oraz Soczi.

Jak dotychczas w miastach-gospodarzach zarezerwowano od 50 do 70 procent miejsc noclegowych. Największą popularnością cieszą się najtańsze pokoje w granicach 6 tys. rubli (ok. 400 złotych) za dobę. Kibice, którzy otrzymają potwierdzenie zakupu biletów na mundial, przed wyjazdem do Rosji muszą wyrobić specjalny identyfikator - Fan Id. Dokument zastępować będzie wizę i pozwala korzystać z dodatkowych środków komunikacji.

Mistrzostwa odbędą się między 14 czerwca a 15 lipca 2018 roku.