Bogdanka ( woj. lubelskie), 04.12.2011. Wizyta prezydenta Bronisława Komorowskiego w kopalni. Z okazji górniczego święta - Barbórki prezydent odwiedził, 4 bm. kopalnię Bogdanka na Lubelszczyźnie.   (wj/soa)
PAP/Wojtek Jargiło Archiwum PAP © 2018 / Wojtek Jargiło
                                        

            Escape room, czyli zamknięte pomieszczenie, z którego można się wydostać odgadując zagadki w gwarze, czytanie bajek, czy slam poetycki złożą się na pierwszy Festiwal Ślonskij Godki Do you speak godka?, który potrwa od 26 do 28.04. w Katowicach.
      
            "Śląska godka była jeszcze nie tak dawno postrzegana jako coś wstydliwego, jako zjawisko nie do końca mile widziane w rzeczywistości współczesnej, czasami nawet jako zjawisko archaiczne, spychające Górny Śląsk ze ścieżki nowoczesnego rozwoju, a to oczywista nieprawda" – powiedział dyrektor organizującego festiwal Regionalnego Instytutu Kultury Adam Pastuch.

"Pierwszy inauguracyjny traktujemy z dużymi emocjami. Czekamy na to, by móc powiedzieć, że śląska godka jest motywem dotyczącym wielu ludzi, który potrafi łączyć, w przeciwieństwie do pewnych istniejących jednak zjawisk, których nie chcemy przemilczać - że stosunek do godki dzieli. Nie chcemy dzielenia, zależy nam bardzo na tym, by był to żywioł łączący mieszkających tu i teraz" - dodał.

Festiwal rozpocznie w czwartek debata oksfordzka z udziałem uczniów dwóch katowickich liceów. Będą bronić lub zwalczać tezę, że zespół dziewcząt śpiewających śląskie wersje światowych przebojów – Frele – robi więcej dla godki niż znany pisarz Szczepan Twardoch.

Zaplanowano też konferencję naukową pt. "Już język czy jeszcze gwara?", debaty o godce w muzyce, w teatrze, literaturze i marketingu. Będą projekcje filmów wykorzystujących śląszczyznę. Śląską literaturę w plenerze będą czytać m.in. Olgierd Łukaszewicz i Robert Talarczyk, a dzieci będą mogły posłuchać bajek po śląsku.

Organizatorzy chcą, by festiwal stał się cyklicznym wydarzeniem, podsumowującym co roku najbardziej aktualne wydarzenia związane ze śląszczyzną oraz tworzące przestrzeń do wymiany poglądów i refleksji nad jej fenomenem.