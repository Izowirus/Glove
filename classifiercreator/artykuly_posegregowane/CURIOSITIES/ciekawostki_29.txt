Kendall Jenner znalazła się na szczycie listy najlepiej opłacanych modelek. 23-latka w ciągu roku zainkasowała 22,5 mln dolarów, wyprzedając w rankingu Karlie Kloss, Chrissy Teigen, Rosie Huntington-Whiteley i Gisele Bundchen.
      
            Kilkumiesięczna przerwa i rzucająca się w oczy nieobecność na wybiegach nie przeszkodziła Kendall Jenner w zdobyciu szczytu rankingu najlepiej opłacanych modelek na świecie. W dużej mierze ogromne zyski - 22,5 mln dolarów - modelka zawdzięcza lukratywnym kontraktom i kampaniom reklamowym takich marek jak Estee Lauder, Adidas czy Calvin Klein.

Tym samym Jenner wyprzedziła takie gwiazdy wybiegów jak Karlie Kloss, która w rok wzbogaciła się o 13 mln dolarów, Chrissy Teigen, która zarobiła 11,5 mln, Rosie Huntington-Whiteley (11,5 mln) i Gisele Bundchen, która ten rok zamknęła z 10-milionowym zyskiem.

W rankingu znalazły się również: Cara Delevingne, Gigi Hadid, Bella Hadid, Joan Smalls, Doutzen Kroes. W dużej mierze na zyski modelek wpłynęła ich aktywność w mediach społecznościowych.

"Twój profil w mediach społecznościowych jest twoją wizytówką. Sposób, w jaki siebie reprezentujesz, ma znaczenie" - powiedział Ivan Bart, prezes IMG Models, którego agencja reprezentuje większość modelek na liście.