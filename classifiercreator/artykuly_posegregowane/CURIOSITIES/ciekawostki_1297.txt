epa05274603 A handout photo provided by Global Newsroom on 23 April 2016 shows 'Solar Impulse 2', a solar powered plane piloted by Swiss adventurer Bertrand Piccard, flying over the Golden Gate bridge in San Francisco, California, USA, 23 April 2016, after a flight from Hawaii, where he took off on 21 April for a non-stop three day flight to cover about 3,760 kilometers. EPA/JEAN REVILLARD / HANDOUT HANDOUT EDITORIAL USE ONLY/NO SALES Dostawca: PAP/EPA. PAP/EPA © 2016 / JEAN REVILLARD
                                        

            Samolot o napędzie słonecznym Solar Impulse 2 bezpiecznie wylądował w sobotę w nocy (czasu lokalnego) w Dolinie Krzemowej w Kalifornii po 62-godzinnym locie nad Pacyfikiem z Hawajów do San Francisco.
      
            Bertrand Piccard wylądował na lotnisku Moffet Airfield w Mountain View o godzinie 23.45. Wcześniej dokonał spektakularnego przelotu nad słynnym mostem Golden Gate, spinającym oba brzegi cieśniny Zatoki San Francisco. Samolot o niezwykle dużej rozpiętości skrzydeł obserwowany był przez tysiące ludzi.

Solar Impulse sześć godzin krążył nad rejonem San Francisco i północną Kalifornią, oczekując na czas, gdy osłabnie siła wiatru.

Celem lotu dookoła świata, który Piccard rozpoczął w Abu Zabi, stolicy Zjednoczonych Emiratów Arabskich, w marcu ubiegłego roku jest propagowanie energii odnawialnej i ducha innowacji.

Dotychczasowe etapy lotu wiodły przez Oman, Birmę, Chiny, Japonię i Hawaje.