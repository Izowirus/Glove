epa05267380 Philippa Charlotte "Pippa" Middleton, English socialite, author, columnist, and the younger sister of Catherine, Duchess of Cambridge, reacts before the 20th edition of the Glacier Patrol race in Zermatt, Switzerland, Tuesday, April 19, 2016. The Glacier Patrol (Patrouille des Glaciers), organized by the Swiss Army, will take place from 19 to 23 April. Highly-experienced hiker-skiers will trek across the Haute Route along the Swiss-Italian border from Zermatt to Verbier. The race covers 53km by foot and ski, which is equivalent to 110km without altitude difference. EPA/JEAN-CHRISTOPHE BOTT Dostawca: PAP/EPA. Archiwum PAP/EPA © 2016 / JEAN-CHRISTOPHE BOTT
                                        

            Młodsza siostra księżnej Cambridge Philippa "Pippa" Middleton oraz finansista James Matthews ogłosili we wtorek swoje zaręczyny - podała agencja Associated Press. Ślub ma odbyć się w 2017 roku.
      
            Para potwierdziła plotki, które krążyły po ukazaniu się w prasie zdjęcia 32-letniej Middleton, która na lewej ręce miała pierścionek z diamentem. W Wielkiej Brytanii, odwrotnie niż w Polsce, pierścionek zaręczynowy zwyczajowo nosi się właśnie na lewej ręce.

Jak podaje AP, 40-letni Matthews oświadczył się podczas wycieczki, na którą para udała się do Krainy Jezior - znanego miejsca wypoczynkowego w północno-zachodniej Anglii.

Starsza siostra przyszłej panny młodej księżna Kate oraz jej małżonek książę William oświadczyli, że są tą wiadomością "absolutnie zachwyceni" - podał pałac Kensington, w którym mieszka brytyjska para książęca.

Według AP zdaniem ojca sióstr Michaela Middletona zaręczeni "są wspaniałą parą", a on sam życzy im "wspólnego szczęścia".

Jak zauważa agencja, Philippa Charlotte "Pippa" Middleton zaczęła być powszechnie rozpoznawalna w 2011 roku, gdy pełniła rolę świadkowej na ślubie siostry; ceremonię nazywaną "ślubem stulecia" transmitowano wówczas do 180 państw.