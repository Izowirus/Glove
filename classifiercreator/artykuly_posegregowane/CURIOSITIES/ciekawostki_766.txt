Liverpool, Wielka Brytania, 04.06.03. Zdjęcie archiwalne z 26 października 1965 roku - najsłynniejszy towar eksportowy Liverpoolu, czyli zespół The Beatles (od lewej: George Harrison, Paul McCartney, John Lennon i Ringo Starr). (pmb) Archiwum PAP/EPA 
                                        

            Wszyscy znają refren słynnego przeboju Beatlesów "She Loves You - yeah, yeah, yeah". Niewiele brakowało, a brzmiałby on nieco inaczej. Zmianę proponował Paulowi McCartneyowi jego ojciec James "Jim" McCartney.
      
            "Ojciec wiedział, że robimy coś zabawnego i nie komentował tego dopóki nie nagraliśmy 'She Loves you - yeah, yeah, yeah!' - wspomina Paul McCartney w jednym z wywiadów, zamieszczonym na facebookowym profilu.

Ojciec powiedział McCartneyowi, że nie są w Ameryce i czy nie mógłby śpiewać "yes, yes, yes"? Muzyk tłumaczył mu, że nie może być w refrenie "yes, yes, yes, bo to nie zadziała". - Jesteś pewny? - spytał syna James "Jim" McCartney.

Tekst pozostał w niezmienionej formie i znany jest wszystkim fanom do dziś.