Warszawa, 03.12.2013. Pałac Kultury i Nauki, widok od strony ul. Marszałkowskiej.  Archiwum fot. PAP © 2015 / Stach Leszczyński
                                        

            "Można znaleźć tutaj cały świat" - tak o Strefie Kontynentów podczas 25. Międzynarodowych Targów Turystycznych TT Warsaw mówi PAP Life Dariusz Fedor, redaktor naczelny pisma. W sobotę spotkać będzie można m.in. prof. Jerzego Bralczyka czy blogerkę Annę Jackowską.
      
            "W Strefie Kontynentów można znaleźć świat, o którym opowiadamy w piśmie podróżniczym Kontynenty. Tutaj można go dotknąć, a także spotkać podróżników, pisarzy, reporterów, ludzi znakomitych, ludzi znanych, całą plejadę pisarzy podróżujących i podróżników piszących" - zachęca PAP Life Fedor.

W sobotnim programie znajduje się panel podróżniczy "Podróże z mistrzami", podczas którego wystąpią: Piotr Malczewski (Bajkał, carstwo lodu), Anna Jackowska (Kobieta na motocyklu: Skania? Naturalnie!), Piotr Milewski (Półwysep Shimokita. W drodze do japońskiego piekła), Monika Dunajska (Jak smakuje Skania? Podróż kulinarna), Arkady Paweł Fiedler (Współcześni odkrywcy – Electric Explorer African Challenge 2018 - spotkanie przed wyprawą) oraz Robert Robb Maciąg (Co mają wspólnego komisarz Kurt Wallander, Saga Noren i Śmierć grająca w szachy? Skania, tropy filmowe).

Nie zabraknie podpisywania książek, które będzie można nabyć na miejscu, przez takich autorów, jak np. prof. Jerzy Bralczyk, Piotr Milewski czy Arkady Paweł Fiedler.

Ponadto, przy stoiskach odbędą się pokazy dronów i sprzętu fotograficznego na wyprawy; Virtual Reality, czyli pokaz możliwości technologii rozszerzonej rzeczywistości w promowaniu atrakcji podróżniczych; prezentacja sprzętu i wyposażenia survivalowego. Będzie można też zapoznać się z ofertami turystycznymi wielu państw.

Międzynarodowe Targi Turystyczne TT Warsaw odbywają się w PKiN i potrwają jeszcze do soboty.