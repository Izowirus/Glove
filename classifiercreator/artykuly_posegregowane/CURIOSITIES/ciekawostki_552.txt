Na pierwszym miejscu  tegorocznego rankingu najlepiej zarabiających wokalistek znalazła się amerykańska wokalistka Beyonce. W ostatnim roku gwiazda zarobiła 105 milionów dolarów.
      
            Beyonce ze swoimi 105 milionami stoi na podium w znakomitym towarzystwie. Choć żadna z pozostałych wyróżnionych artystek nie odniosła tak spektakularnego finansowego sukcesu. Drugie miejsce przypadło w udziale Adele, która może się poszczycić 69 mln dolarów dochodu, a na trzecim miejscu jest Taylor Swift z zarobkiem wynoszącym 44 mln dolarów.

Dalsze miejsca zestawienia "Forbes" zajmują znane i lubiane wokalistki, choć dziwić może chyba jedynie bardzo wysokie miejsce Dolly Parton, która pobiła nawet Rihannę i Britney Spears. Parton, mimo skończonych 70 lat wciąż koncertuje i ma wielu oddanych fanów. W ubiegłym roku zarobiła 37 mln dolarów.

Miejsca od 4. do dziesiątego zajmują kolejno: Celine Dion (42 mln dol.), Jennifer Lopez (39 mln), Dolly Parton, Rihanna (36 mln), Britney Spears (34 mln dol.), Katty Perry (33 mln dol.) oraz Barbra Streisand (30 mln dol.).