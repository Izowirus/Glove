Poznań, 14.07.2018. Dawid Podsiadło podczas pierwszego koncertu w ramach trasy Męskie Granie 2018, 14 bm. w poznańskim Parku Cytadela. (jk/doro) PAP/Jakub Kaczmarczyk PAP Jakub Kaczmarczyk / Jakub Kaczmarczyk
                                        

            Utwór "Małomiasteczkowy" Dawida Podsiadły był najczęściej granym kawałkiem w sierpniu w polskich stacjach radiowych - wynika z zestawienia ZPAV. Kolejne miejsca zajęli Clean Bandit i Demi Lovato z piosenką "Solo" oraz Shanguy z "King Of The Jungle".
      
            W pierwszej dziesiątce zestawienia znalazł się jeszcze jeden polski wykonawca. Na miejscu 6. uplasował się utwór "Początek" Męskie Granie Orkiestra 2018, czyli Kortez, Podsiadło, i Zalewski.

Na 14. pozycji wylądował polski reprezentant na Eurowizję Gromee wspierany przez Jespera Jenseta z utworem "One Last Time".

Drugą dziesiątkę najpopularniejszych utworów zamykają Paweł Domagała z "Weź nie pytaj" (18. miejsce), grupa Feel z "Jak na imię masz" (19. miejsce) oraz Wilki z nowym utworem "Na Krawędzi Życia" (20. miejsce).