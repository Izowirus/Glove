PAP © 2016 / Andrzej Grygiel
      
            
        

        
        PAP © 2016 / Andrzej Grygiel
      
            
        

        
        PAP © 2016 / Andrzej Grygiel
      
            
        

        
        PAP © 2016 / Andrzej Grygiel
      
            
        

        
        PAP © 2016 / Andrzej Grygiel
      
            
        

        
        PAP © 2016 / Andrzej Grygiel
      
            
        

        
        PAP © 2016 / Andrzej Grygiel
      
          
  


  
            Ponad tysiąc postaci, 12 pociągów i jedyny w Polsce statek pływający po makiecie -  to niektóre z atrakcji, jakie czekają odwiedzających "Kolejkowo", czyli największą w kraju wystawę makiet, odwzorowujących rzeczywistość w skali 1:25 w Gliwicach.
      
            Ekspozycja prezentowana jest na powierzchni prawie tysiąca metrów kwadratowych. Makiety przedstawiają sceny z teraźniejszości i przeszłości, ze świata i regionu, poważne i pełne humoru. Są to m.in. sceny batalistyczne z czasów II wojny światowej, gliwicka starówka, budowa pierwszego samolotu przez braci Wright, średniowieczny zamek czy XIX-wieczna śląska kopalnia. Nie brakuje też symboli kojarzonych ze Śląskiem i Zagłębiem m.in. radiostacji w Gliwicach, katowickiej zabytkowej dzielnicy Nikiszowiec czy zamku w Będzinie.

 Kolejkowo to także - jak sama nazwa wskazuje - nie lada gratka dla miłośników pociągów. Na makiecie gliwickiego, obecnie remontowanego dworca kolejowego będzie można zobaczyć m.in. pierwszy model spalinowej lokomotywy SM 31. Łącznie na 10 makietach znalazło się m.in. 410 m torowiska i 12 pociągów z 51 wagonami.

Jak podkreślają pomysłodawcy, wszystkie elementy wystawy są tworzone ręcznie, stąd jej przygotowanie trwały niemal półtora roku. Jednocześnie zapowiadają jej rozwój. "Nasze makiety będziemy udoskonalać co kilkadziesiąt dni, dzięki temu każda wizyta będzie na nowo zaskakiwać odwiedzających" – zaznaczył pomysłodawca "Kolejkowa" Jakub Paczyński.

Stałą wstawę "Kolejkowo" można oglądać w gliwickim centrum handlowym Europa Centralna, które położone jest przy węźle Gliwice-Sośnica, łączącym autostrady A1 i A4. Wejście jest biletowane. Dla dzieci organizowane tam również będą warsztaty i zajęcia modelarskie.