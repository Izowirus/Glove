epa02604927 The angel (R) of the Venetian Carnival descends from the bell tower into Piazza San Marco in Venice, Italy, 27 February 2011. The Venice Carnival raditionally begins with the Vollo del Angelo (Flight of the Angel), this year performed by Silvia Bianchin.  EPA/ANDREA MEROLA
Dostawca: PAP/EPA. PAP/EPA © 2017 / ANDREA MEROLA
                                        

            Władze Wenecji rozważają wprowadzenie od przyszłego roku obowiązku uprzedniej rezerwacji wejścia na plac świętego Marka dla turystów. Planują ograniczenie liczby obecnych na placu w dniach i w porach największego ruchu.
      
            Lokalna prasa w Wenecji podała, że wymóg rezerwacji i uzyskania specjalnej karty wstępu na plac to jedno z rozwiązań, proponowanych i omawianych w tych dniach przez zarząd miejski. Oznaczałoby to zaś konieczność ustawienia około 10 pilnowanych bramek wejściowych wokół słynnego placu.

Ostateczna decyzja jeszcze nie zapadła, ale wszystko wskazuje na to - jak się podkreśla - że w przyszłym roku wejście na najbardziej fotografowany plac na świecie zostanie ograniczone. Ma to być pierwszy krok po latach dyskusji na ten temat.

Według jednej z propozycji plac byłby zamknięty dla tych, którzy wcześniej nie dokonali rezerwacji, od piątku do niedzieli oraz w szczycie sezonu wakacyjnego, czyli w lipcu i w sierpniu. Inna z proponowanych możliwości dotyczy wyznaczenia limitu zwiedzających od godz. 10.00 do 18.00, gdy palac przed bazyliką jest najbardziej oblężony przez turystów.

Żadne z tych ograniczeń nie dotyczyć będzie mieszkańców, studentów i osób tam zatrudnionych.

Władze opracowały obszerny dokument wymieniając w nim szereg kroków, których celem jest położenie kresu chaosowi nad Canal Grande i ograniczenie masowego napływu turystów, którego obecne rozmiary przekraczają możliwości miasta. Większej troski o nie domaga się zaś UNESCO - przypomniał dziennik "Corriere del Veneto".

Proponuje się też wprowadzenie biletu wstępu na weneckie wyspy Murano, Burano Sant’Erasmo, Pellestrina i Torcello.

Rok 2018 przyniesie w Wenecji wiele zmian - zauważa lokalna gazeta. Jedną z nich będzie też możliwość zablokowania wjazdu autokarów turystycznych na parkingi, gdy będą one pełne.