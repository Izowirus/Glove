Trasa koncertowa Eda Sheerana "Divide" przyniosła 432 miliony dolarów. Brytyjczyk zagrał 94 koncerty w 53 miastach, wśród których była też Warszawa.
      
            Ale Sheeran nie tylko wystąpił w Warszawie. Udał się także na kilkudniowy urlop, który spędził w Polsce. Dokładnie - w Lubaniu na Dolnym Śląsku. Z grupką znajomych z liceum gwiazdor zamieszkał w Zamku Rajsko, XIX-wiecznej warowni oddalonej o kilka kilometrów od Lubania.

Gwiazdor jest smakoszem kuchni meksykańskiej, ale w Polsce posmakował mu sandacz oraz cielęcina.

Podczas kilkudniowego urlopu Sheeran biegał, oglądał telewizję, spacerował, spędzał czas w saunie i grał w gry planszowe. Ponoć, dlatego wybrał Zamek Rajsko, bo tak właśnie wyobrażał sobie zamek, o którym śpiewał w jednej z piosenek - "Castle On The Hill".

W marcu 2017 roku Ed Sheeran wydał swój trzeci album - "÷". Poprzednia płyta Anglika to "x" z 2014 roku. W Polsce uzyskała status diamentowy za sprzedaż ponad 100 tys. egzemplarzy. Największe hity Anglika to "The A Team", "Sing", "Thinking Out Loud". Wokalista gościł też w serialu "Gra o tron".

Na liście najlepiej zarabiających gwiazd znaleźli się także Taylor Swift, Jay-Z & Beyonce, Pink, Bruno Mars, grupa Eagles, Justin Timberlake, Roger Waters, zespół U2 oraz weterani - The Rolling Stones.