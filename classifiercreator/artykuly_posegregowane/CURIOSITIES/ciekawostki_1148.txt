woman takes a little boy to the sea during the holy bathing tradition at the St. Bartholomew of the Sea pilgrimage, Esposende, Portugal, 24 August 2011. The holy bath at St. Bartholomew of the Sea pilgrimage in the beach of Esposende is a popular religious practice that is made every year with the aim of protecting children from diseases. EPA/ESTELA SILVA Archiwum PAP/EPA
                                        

            W portugalskim Esposende od kilkunastu dekad kultywowany jest zwyczaj zanurzania dzieci w oceanie na zakończenie wakacji. Nazywana “świętą” kąpiel w zimnej wodzie ma, zgodnie z legendą, uwalniać od zła, chorób i problemów.
      
            Ostatnie dni wakacji stoją w Portugalii pod znakiem masowych imprez i festynów, organizowanych także w turystycznych kurortach. Niektóre z nich związane są z obchodzonymi wspomnieniami świętych, a wydarzeniom towarzyszą procesje statkami. Tak oryginalne peregrynacje maryjne mają m.in. popularne wśród zagranicznych urlopowiczów nadmorskie miasteczka Ericeira oraz Cascais.

Nadmorskie "święto" w ostatnim tygodniu sierpnia obchodzi również Esposende. Od lat obowiązuje tam tradycja zanurzania w zimnych wodach Atlantyku dzieci. Zrodziła się ona wraz z hucznym świętowaniem wspomnienia Świętego Bartłomieja w tym portugalskim regionie.

Przez lata wierzono, że dzieci, które były trzykrotnie zanurzane na plaży Sao Bartolomeu do Mar koło Esposende uwalniały się od wszelkiego zła, a w szczególności od lęków, jąkania, czy padaczki.

"Zwyczaj, zwany +świętą kąpielą+, przetrwał do dziś i ponownie, jak co roku, gromadzi licznych mieszkańców regionu, a także turystów, którzy mają okazję zobaczyć tę niezwykle rzadką tradycję" - wyjaśniła uczestnicząca w uroczystościach w Esposende Mafalda Ganhao z Lizbony.

Ten powstały w XIX w. zwyczaj przeszedł pewne modyfikacje. Dziś poza dziećmi w wodzie trzykrotnie zanurzają się również dorośli. Tym, którzy nie mają odwagi aby wejść do zimnej wody pomagają wyspecjalizowani "zanurzacze", którzy inkasują za tę oryginalną usługę pięć euro.

Większość rodziców na własną rękę udaje się jednak z dziećmi na trzykrotne nurkowanie w Atlantyku. W wielu przypadkach muszą oni "walczyć" z opierającymi się zwyczajowi pociechami.

Na tym nie koniec wydatków. Stary zwyczaj nakazuje, aby osoba zanurzona trzykrotnie w oceanie udała się na krótką "pielgrzymkę" do pobliskiego kościoła. Tam powinna trzykrotnie okrążyć świątynię trzymając pod ręką czarnego koguta. Wypożyczenie zwierzęcia kosztuje na plaży nieopodal Esposende 7 euro.

"Zabobon ze Esposende wziął początek od legendy, według której podczas jednego dnia na zakończenie sierpnia diabeł chodzi po świecie swobodnie. Powraca do wody dopiero po zmierzchu. Stąd, dzieci zabiera się podczas dnia, aby zanurzyć w wolnej od zła wodzie", dodała Mafalda Ganhao.