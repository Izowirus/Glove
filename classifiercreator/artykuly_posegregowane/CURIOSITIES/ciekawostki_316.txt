Radom, 27.08.2017. Pokaz zespołu akrobacyjnego Baltic Bees z Łotwy podczas drugiego dnia Międzynarodowych Pokazów Lotniczych Air Show w Radomiu, 27 bm. 76 samolotów i śmigłowców prezentuje się w dynamicznych pokazach. 54 maszyny widzowie mogą obejrzeć na towarzyszącej pokazom wystawie. Air Show w Radomiu to największa tego typu impreza lotnicza w Polsce. Jej organizatorami jest wojsko i władze miasta. W tegorocznych pokazach udział biorą ekipy z 10 państw, m.in. z Czech, Holandii, Włoch, Rumunii, Ukrainy, Austrii, Niemiec, Litwy, USA. 

                                        

            Ponad milion złotych przeznaczy Radom na organizację Międzynarodowych Pokazów Lotniczych Air Show, które odbędą się tam pod koniec sierpnia. To największa taka impreza lotnicza w kraju. Miasto organizuje ją wspólnie z wojskiem.
      
            Podczas poniedziałkowej sesji radomscy radni wprowadzili zmiany do uchwały budżetowej i zwiększyli plan wydatków o ponad milion złotych. Pieniądze te zarezerwowali na organizację Międzynarodowych Pokazów Lotniczych Air Show, które zaplanowano na 25 i 26 sierpnia. Impreza jest organizowana wspólnie z wojskiem.

320 tys. zł ma kosztować obsługa pokazów, m.in. utrzymanie czystości podczas dwudniowej imprezy, organizacja parkingów i kas biletowych. Niemal 340 tys. zł miasto przeznaczy na promocję imprezy, 240 tys. zł wyniosą koszty obsługi linii autobusowych, którymi będzie można dojechać na radomskie lotnisko. Ponad 61 tys. zł otrzyma Radomska Stacja Pogotowia Ratunkowego na zabezpieczenia medyczne, a 50 tys. zł - Miejski Ośrodek Kultury "Amfiteatr" na organizację koncertów i innych imprez towarzyszących pokazom.

Międzynarodowe Pokazy Lotnicze Air Show odbędą się po raz szesnasty. w tym roku mają być ważnym elementem krajowych obchodów 100-lecia polskiego lotnictwa wojskowego.

Pod radomskim niebem zaprezentują się renomowane zespoły akrobacyjne nie tylko z Polski, ale także m.in. z Włoch, Hiszpanii, Szwajcarii, Finlandii, Chorwacji, Jordanii i Pakistanu. Program uzupełnią występy solistów: greckiego Zeus Demo Team, tureckiego Solo Türk, czeskiego Jas-39 C Gripen, L-159A Alca, Mi-17 oraz Mi-24/35, słowackiego MiG-29, rumuńskiego Mig-21. Planowana jest także wystawa.

Air Show w Radomiu to największa taka impreza lotnicza w Polsce. W ub. roku pokazy obejrzało 170 tys. osób. Pod radomskim niebem zaprezentowało się 76 samolotów i śmigłowców z 10 państw.