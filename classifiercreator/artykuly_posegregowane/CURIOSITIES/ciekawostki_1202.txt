epa05287626 Singer Taylor Swift arrives on the red carpet for the 2016 Costume Institute Benefit at The Metropolitan Museum of Art celebrating the opening of the exhibit 'Manus x Machina: Fashion in an Age of Technology' in New York, New York, USA, 02 May 2016. The exhibit will be on view at the Metropolitan Museum of Art's Costume Institute from 05 May to 14 August 2016. EPA/JUSTIN LANE  Archiwum PAP/EPA
                                        

            Amerykańska piosenkarka Taylor Swift w przeciągu ostatnich dwunastu miesięcy zarobiła 170 mln dolarów. Ta kwota pozwoliła jej zająć pierwsze miejsce w rankingu najlepiej zarabiających gwiazd magazynu "Forbes".
      
            Swift zarobiła krocie dzięki swojej ostatniej trasie koncertowej. Ten projekt przyniósł jej łącznie 250 mln dolarów. Na sukces finansowy wokalistki składają się również dobre wyniki sprzedaży albumu "1989", a także współpraca reklamowa z takimi markami jak Diet Coke, Apple i Keds. W porównaniu do ubiegłego roku artystka podwoiła swoje zyski.

Co ciekawe, gdyby Swift nie rozstała się ze szkockim DJ-em Calvinem Harrisem, który przez rok zarobił 63 mln, byłaby z nim najlepiej zarabiającą parą gwiazd na świecie. Jak na razie, prym w tej kategorii wiodą Beyonce i Jaya-Z (na ich konto wpłynęło 107,5 mln).

W rankingu "Forbesa" Swift wyprzedziła między innymi koleżanki z branży - Adele (80,5 mln), Madonnę (76,5 mln) i Rihannę (75 mln).

W ubiegłorocznej edycji zestawienia pierwsze miejsce przypadło bokserowi Floydowi Mayweatherowi, który za walkę z Manny Pacquiao zgarnął 300 mln dolarów.

26-letnia Swift jest piosenkarką popową. Zaczynała od muzyki country. Wydała pięć albumów. Ma na koncie takie przeboje jak "Blank Space", "Shake It Off" i "Wildest Dreams".