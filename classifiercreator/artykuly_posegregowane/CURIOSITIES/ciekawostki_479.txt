epa03939667 An illustration image of a Twitter logo on a keyboard, pictured in The Hague, The Netherlands, 07 November 2013. Twitter will make its Wall Street debut on 07 November with a price tag of 26 US dollars per share, bidding to raise up to 2.1 billion US dollars in the most eagerly awaited stock offering since Facebook. A tweet from the company said it would offer 70 million shares on the New York Stock Exchange, generating 1.82 billion US dollars, and give underwriters a 30-day option to purchase an additional 10.5 million shares of common stock. EPA/LEX VAN LIESHOUT Dostawca: PAP/EPA. Archiwum PAP/EPA © 2017 / LEX VAN LIESHOUT
                                        

            Biblioteka Kongresu USA nie będzie już gromadziła wszystkich wpisów publikowanych w serwisie społecznościowym Twitter. Począwszy od 1 stycznia 2018 r. instytucja ta będzie selekcjonować wiadomości, które zachowa na przyszłość. Będą to ważne wydarzenia i tendencje społeczne.
      
            Powodem decyzji tej największej biblioteki świata jest nadmiar błahych wiadomości publikowanych na Twitterze oraz zmiana samego charakteru tych wiadomości.

Biblioteka Kongresu (Library of Congress) z siedzibą w Waszyngtonie gromadzi wyłącznie treści wiadomości publikowanych na Twitterze z kont anglojęzycznych i zlokalizowanych w Stanach Zjednoczonych. Coraz więcej tweetów zawiera obecnie tzw. memy (rodzaj wizualnego przekazu kulturowego), odnośniki, fotografie i wideo.

Dodatkowo Twitter, firma z siedzibą w San Francisco, która ma obecnie 320 mln aktywnych użytkowników na całym świecie, w listopadzie bieżącego roku zwiększyła dopuszczalną długość pojedynczego wpisu w serwisie do 280 znaków (z uprzednio obowiązującej długości 140 znaków). Wzrosła również liczba wysyłanych każdego dnia wiadomości.

Na Twitterze, który rozpoczął działalność w marcu 2006 roku, zaledwie 12 miesięcy później, w roku 2007, miesięcznie zamieszczano ok. 133 tys. wpisów. W 2008 roku natomiast każdego miesiąca publikowano tam już 33 mln wiadomości. Obecnie każdego dnia publicznie do serwisu trafia przeciętnie 500 mln "ćwierknięć".

Biblioteka Kongresu zaczęła gromadzić wszystkie wiadomości z Twittera, ulubionego serwisu społecznościowego prezydenta Donalda Trumpa, w kwietniu 2010 roku i do tej pory zarchiwizowała kilka miliardów tweetów.

Taka liczba wiadomości, zdaniem krytyka nowych mediów z portalu A.V. Club, Sama Barsantiego, przekracza wytrzymałość nawet najbardziej cierpliwych "cyber-archiwistów" Biblioteki Kongresu.

Dlatego od nowego roku Biblioteka Kongresu zamierza zbierać tylko tweety dotyczące ważnych wydarzeń, tendencji społecznych, a także zagadnień najczęściej dyskutowanych w Twitterze. "Bez wątpienia nadal będą zbierane wszystkie tweety prezydenta Trumpa" - zapowiedział komentator amerykańskiego radia publicznego NPR, które jako pierwsze poinformowało o decyzji Biblioteki Kongresu.

Z Waszyngtonu Tadeusz Zachurski