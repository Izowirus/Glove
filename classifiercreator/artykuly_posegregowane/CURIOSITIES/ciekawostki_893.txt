Londyn, Wlk.Brytania, 26.09.03. Na zdjęciu bez daty udostępnionym 26 bm.: Ralph, pierwszy sklonowany szczur. Udało się to badaczom z Instytutu Badań Rolniczych w Jouy en Josas we Francji oraz firmie GenOway. Naukowcy podkreślili, że sklonowano to ulubione zwierzę laboratoryjne, aby służyło wielu innym badaczom. Przy okazji okazało się, że sklonowanie szczura jest trudniejsze niż owcy, bydła, a nawet myszy. (fal) PAP/EPA Archiwum PAP/EPA ZAG04 / EPA
                                        

            Szczur znaleziony na pokładzie samolotu linii Air Berlin lecącego z Florydy do Niemiec "uziemił" tę maszynę na 10 dni na berlińskim lotnisku Tegel - poinformował w poniedziałek rzecznik tych linii lotniczych.
      
            "Szczur musiał się dostać na pokład w Miami" - powiedział rzecznik Ralf Kunkel. Personel kabinowy zauważył tego gryzonia podczas lotu.

Aż 10 dni trwało dokładne sprawdzanie maszyny, zwłaszcza przewodów elektrycznych. Szczura też znaleziono i zlikwidowano.

Doniesienia o szczurach w samolotach pojawiają się co jakiś czas. Zwykle te gryzonie dostają się na pokład razem z prowiantem.