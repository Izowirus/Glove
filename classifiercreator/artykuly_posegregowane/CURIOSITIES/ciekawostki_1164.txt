epa05492192 US singer-songwriter Madonna walks on a street in Old Havana, Havana, Cuba, 16 August 2016. Madonna celebrated her 58th birthday with a stroll through the streets of Old Havana and toured the city aboard a classic vintage car known as 'almendron'. EPA/STR Dostawca: PAP/EPA. PAP/EPA © 2016 / STR
                                        

            Amerykańska piosenkarka Madonna świętowała swoje 58. urodziny we wtorek w Hawanie, gdzie przybyła w poniedziałek wieczorem w towarzystwie swojej rodziny. Informację podały lokalne media i sieci społecznościowe.
      
            Z okazji swych urodzin Material Girl miała nawet artykuł o sobie w oficjalnym kubańskim dzienniku "Granma". "Diva przyjechała do Hawany w poniedziałek i była widziana w różnych miejscach miasta, rozpoczęła pierwszy dzień swojej wizyty, która potrwa do środy" - można było przeczytać w gazecie we wtorek.

"Jest na Kubie z okazji swoich 58. urodzin, wraz ze swymi dziećmi, rodziną i bliskimi przyjaciółmi" - napisano na prorządowej stronie internetowej Cubadebate.

Madonna urządziła wielką imprezę, piszą kubańskie portale. Według zdjęć na portalach społecznościowych, Madonnie towarzyszyła Lourdes, jej 19-letnia córka. Na koncie gwiazdy można było zobaczyć, że ubrała na tę okazję spódnicę w żółte kwiaty, czarny top z bufkami, z głębokim dekoltem i czarny kapelusz. W sieci jest udostępniony także film, na którym piosenkarka tańczy w tym samym stroju w restauracji na starym mieście.

Ciekawski tłum zebrał się już w poniedziałek wieczorem pod luksusowym hotelem Saratoga, położonym w zabytkowym centrum Hawany.

Od momentu ogłoszenia pod koniec 2014 r. odwilży między Kubą a Stanami Zjednoczonymi, wielu amerykańskich i międzynarodowych artystów wybiera prywatne podróże i pobyty na wyspie, wśród nich Katy Perry, Rihanna, Beyonce, Jay-Z i Leonardo di Caprio.