epa06074818 Runners or 'mozos' take part in the 'encierro', or running of the bulls, in the famed Fiesta de San Fermín in Pamplona, northern Spain, 08 July 2017.  The festival, locally known as Sanfermines, is held annually from 06 to 14 July in commemoration of the city's patron saint San Fermin.  EPA/JAVIER LIZON 
Dostawca: PAP/EPA. PAP/EPA © 2017 / JAVIER LIZON
                                        

            Co najmniej dwóch mężczyzn zostało wziętych na rogi, a pięć osób odniosło lekkie obrażenia podczas sobotniej, drugiej w tym roku gonitwy z bykami w Pampelunie, na północy Hiszpanii. Trwa tam coroczna fiesta ku czci św. Fermina.
      
            Jeden mężczyzna został ugodzony przez byka w rękę, a drugi w pośladek - powiedział rzecznik Czerwonego Krzyża Jose Aldaba.

Do szpitala trafiło też pięć osób, które odniosły obrażenia podczas gonitwy.

Jeden z byków oderwał się od stada i dlatego bieg był nieco dłuższy niż zazwyczaj i trwał ponad 4 minuty.

Uroczyste rozpoczęcie fiesty miało miejsce w czwartek. W odbywających się przez cały tydzień gonitwach uczestnicy uciekają przed pędzącymi przez miasto bykami, które później giną na arenie.

Tradycja fiesty ku czci św. Fermina, jednego z patronów Nawarry - prowincji, gdzie znajduje się Pampeluna, sięga XVI wieku. Uroczystości i zabawy z tej okazji rozsławił amerykański pisarz Ernest Hemingway w powieści "Słońce też wschodzi".