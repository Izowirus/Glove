epa06218140 Models present creations by Prada during the Milan Fashion Week, in Milan, Italy, 21 September 2017. The Spring-Summer 2017/2018 collections are presented at the Milano Moda Donna from 20 to 25 September.  EPA/DANIEL DAL ZENNARO 
Dostawca: PAP/EPA. PAP/EPA © 2017 / DANIEL DAL ZENNARO
                                        

            Podczas pokazu Prady na Tygodniu Mody w Mediolanie królowały ubiory neo-vintage. W jednym stroju może zadziać się bardzo dużo: koszulowy krój, kontrastowe kolory i komiksowe wzory. Niby naprędce zszyte z różnych kawałków płaszcze oraz szorty z podkolanówkami.
      
            W czasach, gdy wciąż ma się dobrze pojęcie neo-vintage, pozwalające na więcej wolności, Miuccia Prada, która zarządza marką Prada ponownie łamie stereotypy. Widać to w jej kolekcji wiosna/lato 2018, w której pojawiają się nadruki z elementami kreskówek, komiksów i innych legendarnych rysunków.

Kolekcja Prady jest graficzna, energiczna, urocza i śmieszna. Zaskakuje nowoczesnością i zapożyczeniami z kolekcji męskiej do damskiej. Klasyczna koszula w paski tu w nowej odsłonie, perkal, zwierzęce cętki i paski, róż, który dodaje miękkości oraz mnożenie strukturyzowanych nakładek i warstw, drapowania i nieustające krzyżówki różnych deseni.

Co przykuwa uwagę w tej kolekcji? Szary płaszcz w komiksowe wzory i patchworkowe koszule. Może to być koszula w klasyczne biało-niebieskie paski, z czerwonym kołnierzykiem i dokomponowanymi do tego zwierzęcymi cętkami.

Jeśli sukienka, to wygląda jak kontrastowa spódnica doszyta do męskiej koszuli, oczywiście, odpowiednio też przearanżowanej.

Według Prady - szorty powinnyśmy nosić obowiązkowo z grubymi, kolorowymi podkolanówkami i marynarką prawie tej długości, co spodenki.

W kolekcji mnóstwo mamy komiksowych scen i detali: czerwony płaszczyk ma wmontowany biało-czarny pas z komiksową scenką. Z kolei długa, rozkloszowana brudnoróżowa princeska ma komiksowy nadruk na całej długości.

Desenie zwierzęce mogą być jedynie zasygnalizowane na niewielkich wstawkach w ubiorach lub ograne w całości - np. w płaszczu, który cały jest w tygrysie paski.

Podsumowując: w kolekcji Prady dzieje się bardzo wiele i obowiązuje zasada, że różne wzory i desenie można ze sobą komponować. Męska koszula, jakby pozszywana z 5-6 różnych deseni? Tak! Wszak diabeł nadal ubiera się u Prady!