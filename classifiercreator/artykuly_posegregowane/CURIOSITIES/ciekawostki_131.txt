British singer and composer Tom Odell performs during his solo concert at the 25th Sziget (Island) Festival in northern Budapest, Hungary, 10 August 2017. HUNGARY OUT Archiwum fot. PAP/EPA/BALAZS MOHAI
                                        

            Autor przeboju "Another Love" ponownie przyjedzie do Polski, aby 25 stycznia wystąpić przed publicznością w Tauron Arenie Kraków. Dzień później brytyjski artysta da koncert na warszawskim Torwarze.
      
            Gwiazda młodego pokolenia i idol milionów nastolatek będzie promował swój nowy album "Jubilee Road", który ukaże się w październiku.

Tom Odell zadebiutował w 2012 r. EPką "Songs from Another Love", która została przyjęta przez słuchaczy i krytyków z wielkim entuzjazmem i zwróciła na niego uwagę wielu wpływowych dziennikarzy muzycznych. Ważnym osiągnięciem w dorobku artysty jest zdobycie BRITs' Critics' Choice Award - nagrody, którą we wcześniejszych latach wygrały m.in. Florence & The Machine czy Adele.

Rok później, nakładem Columbia Records, ukazał się debiutancki longplay artysty "Long Way Down". Przed premierą swojego pierwszego krążka Odell wystąpił jako support grupy The Rolling Stones w Londynie, co bez wątpienia pomogło muzykowi osiągnąć większą popularność.

Od momentu wydania debiutanckiego albumu kariera muzyka rozwija się bardzo prężnie. Dowodem tego była druga płyta - "Wrong Crowd". Singlami promującymi ostatnie wydawnictwo były utwory "Wrong Crowd", "Magnetised" oraz "Somehow", które jeszcze przed premierą albumu zapowiedziały subtelną zmianę muzycznej stylistyki Toma Odella. Krążek zebrał doskonałe opinie, a artysta wyprzedał w Polsce takie sale jak warszawski Torwar czy Hala nr 2 Międzynarodowych Targów Poznańskich.

Album "Jubilee Road" promuje singiel "If You Wanna Love Somebody", który stylistycznie wpasowuje się w debiut Toma Odella i ma ogromną szansę na powtórzenie sukcesu najpopularniejszej ballady Brytyjczyka - doskonale w Polsce znanej - "Another Love".