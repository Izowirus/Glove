epa04112329 A pythons lies on a sofa at a pet cafe in Hanoi, Vietnam, 06 March 2014. The cafe named 'Pet cafe', first opened since 2010 in Hanoi, houses up to 40 reptiles such as snakes, lizard, and other animal included squirrels, spiders and porcupines. This is considered the first pet cafe in Hanoi where pets mostly are reptiles instead of cats, dogs or birds like other previous pet cafes.  EPA/LUONG THAI LINH 
Dostawca: PAP/EPA. Archiwum PAP/EPA © 2018 / LUONG THAI LINH
                                        

            Państwowa Straż Pożarna zaangażowała się w poszukiwania pytona tygrysiego, w tym celu powstał specjalny sztab operacyjny - poinformował w piątek rzecznik PSP st. bryg. Paweł Frątczak.  Podał, że w akcji strażacy używają m.in. dronów i łodzi.
      
            Frątczak poinformował, że specjalny sztab operacyjny PSP powstał w Gassach koło Konstancina-Jeziorny. "Biorąc pod uwagę, że problem występuje od tygodnia, komendant główny Straży Pożarnej podjął decyzję o wsparciu dotychczasowych działań. Od dzisiaj na miejscu pracuje kilkudziesięciu strażaków PSP, są to słuchacze m.in. Głównej Szkoły Pożarniczej w Warszawie, a także strażacy z Częstochowy i Poznania" - powiedział.

Dodał, że w poszukiwaniach węża strażacy używają czterech dronów, które skanują teren, poszukując śladów zwierzęcia. "Dodatkowo z rzeki Wisły wykorzystywane są cztery łodzie i pontony" - dodał. Jak podkreślił, strażaków wspiera pracownik warszawskiego zoo.

Frątczak przypomniał, że to nie pierwsza akcja straży, której celem jest uratowanie lub znalezienie zwierzęcia. "W tym tygodniu szczęśliwie zakończyła się akcja poszukiwawcza drugiego węża - boa dusiciela w Bydgoszczy" - zaznaczył.

Wciąż nie wiadomo, jak pyton tygrysi znalazł się w Gassach. Policja otrzymała od starostwa rejestr hodowców węży z powiatu piaseczyńskiego. Komenda Powiatowa Policji w Piasecznie wszczęła dochodzenie z artykułu 160 Kodeksu karnego, który mówi o narażeniu innych osób na niebezpieczeństwo utraty życia lub zdrowia.

Każdy, kto ma informację o zwierzęciu bądź informacje dotyczące jego ucieczki, jest proszony o kontakt z Policją pod numerem (22) 604 52 13 lub Fundacją Animal Rescue Polska - (22) 350 66 91.