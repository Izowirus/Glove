W odpowiedzi na konkurs, którego celem jest wyłonienie kandydatów do lotu na Marsa, nadesłano 18 300 życiorysów. Oznacza to pobicie rekordu z 1978, gdy odnotowano 8000 zgłoszeń –  podała w piątek amerykańska agencja aeronautyki i przestrzeni kosmicznej NASA.

      
            "Nie ma nic zaskakującego w tym, że wielu Amerykanów – mających za sobą tak różne wykształcenie i drogę życiową – chciałoby wnieść swój wkład w przygotowanie misji kosmicznej na Marsa" – powiedział szef agencji Charlie Bolden, w przeszłości również austronauta.

Zgłoszenia do agencji aeronautyki i przestrzeni kosmicznej można było przysyłać od 14 grudnia ub.r. do 18 lutego.

W połowie marca NASA dokona wyboru spośród wszystkich zgłoszeń i wskaże od 8 do 14 kandydatów, którzy zostaną zaproszeni do udziału w specjalistycznych szkoleniach.

Nazwiska osób, które najprawdopodobniej wezmą udział w misji na Marsa zaplanowanej na 2021 rok, zostaną podane do wiadomości publicznej w połowie 2017 roku.

Eksperci zwracają uwagę na fakt, że misja na Marsa będzie pierwszą tego rodzaju od lat 1969-72, gdy odbyło się kilka lotów na Księżyc z udziałem ludzi.