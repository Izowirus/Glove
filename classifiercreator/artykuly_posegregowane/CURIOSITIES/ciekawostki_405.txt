Kraków, 20.12.2015. Wokalistka Margaret występuje podczas "Wieczoru kolęd" Stowarzyszenia Siemacha w Krakowie, 20 bm. Podczas gali z udziałem zaproszonych gości i blisko tysiąca wychowanków Siemachy zaprezentowano najnowszą płytę "Gwiazdy po kolędzie". Najpiękniejsze kolędy i utwory świąteczne wykonują na niej młodzi polscy wokaliści i wychowankowie Siemachy. (soa) PAP/Jacek Bednarczyk Archiwum PAP © 2018 / Jacek Bednarczyk
                                        

            Margaret wystąpiła w półfinale "Melodifestivalen 2018", szwedzkich eliminacji do 63. Konkursu Piosenki Eurowizji. Polka wykonała utwór "In My Cabana", z którym walczyła o awans do finału.
      
            Piosenka Margaret "In My Cabana", została ogłoszona przez jej macierzystą wytwórnię. Była jedną z około 3 tys. piosenek aspirujących do udziału w finale preselekcji, które odbyły się w sobotę podczas "Melodifestivalen", najpopularniejszego festiwalu muzycznego w Szwecji.

"Zgłoszenie do szwedzkich preselekcji piosenki Margaret, to inicjatywa wytwórni, a sama piosenkarka nie ukrywa, że startuje jako Polka" - usłyszał PAP Life w managemencie artystki.

W drugiej turze dwóch najlepiej ocenionych wykonawców awansowało do finału, a zdobywcy trzeciego i czwartego miejsca - w tym Margaret - trafili do koncertu drugiej szansy, który odbędzie się za trzy tygodnie.

Piosenkarka startowała w polskich preselekcjach do 61. Konkursu Eurowizji z piosenką „Cool Me Down”. Ostatecznie zajęła 2. miejsce, za Michałem Szpakiem.

63. Konkurs Piosenki Eurowizji 2018 odbędzie się 8, 10 i 12 maja w Lizbonie.