Namalowany w 1917 roku obraz "Akt leżący" włoskiego malarza Amedeo Modiglianiego został sprzedany w poniedziałek w nowojorskim domu aukcyjnym Sotheby's za 157,2 mln dolarów. To czwarty pod względem ceny obraz na świecie.
      
            Amedeo Modigliani żył w latach 1884 - 1920. Sławę zawdzięcza przede wszystkim swoim obrazom przedstawiającym akty, uchodzącym w jego czasach za skandalizujące, a zaakceptowane dopiero później.

Inne jego dzieło z tej serii w 2015 roku sprzedane zostało za nieco ponad 170 mln dolarów, co uczyniło go trzecim najdroższym obrazem w historii.

Rekordzistą jest "Zbawiciel Świata" Leonarda Da Vinci, który w listopadzie 2017 roku w nowojorskim domu aukcyjnym Christie's został sprzedany za 450,3 mln dolarów. Drugie miejsce zajmuje obraz "Kobiety Algieru" Pabla Picassa, za który w maju 2015 roku także w domu Christie's zapłacono 179,4 mln dolarów.