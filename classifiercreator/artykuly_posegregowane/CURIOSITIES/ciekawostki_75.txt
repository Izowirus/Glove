Gdy dokuczają nam przeziębienia warto sięgnąć do domowej apteczki, w której nie może zabraknąć chrzanu. Pół łyżeczki świeżo startego chrzanu dziennie wspomoże walkę z wirusami.
      
            "Kiedy kończy się lato i nastaje okres jesiennych pluch, w kuchni nadchodzi pora na chrzan. Drobno starty korzeń chrzanu świetnie wzbogaca smak sosów i dipów" - przekonuje w swojej książce „Naturalne antybiotyki” Claudia Ritter. 

Jednak należy go cenić nie tylko ze względu na walory smakowe, chrzan doskonale sprawdzi się w walce z infekcjami dróg oddechowych i bakteryjnych zapaleniach pęcherza.

"Już od wieków zarówno rolnicy, jak i zielarze cenią jego właściwości przyprawowe i lecznicze, bo chrzan wzmacnia układ odpornościowy, pobudza przemianę materii i nie bez powodu nazywany jest 'antybiotykiem rolników'. Głównymi składnikami czynnymi korzenia są: ostre olejki eteryczne, olejki gorczyczne i witamina C" - opisuje Ritter. 

Jak wyjaśnia terapeutka medycyny naturalnej, chrzan drażni skórę, wspomaga ukrwienie, działa moczopędnie, pobudza trawienie, rozluźnia śluz i przede wszystkim ma działanie antybiotyczne.