Słynny były piłkarz David Beckham i jego żona Victoria w 2015 roku oddali fiskusowi 22 tysięcy funtów dziennie - podały brytyjskie media. Za cały rok podatek wyniósł blisko osiem milionów funtów.
      
            Anglik zajmuje dziewiąte miejscu w rankingu najbogatszych sportowców świata magazynu "Forbes" (730 mln dol.)

Przychód ich firm wyniósł 47,2 mln funtów, na co złożyło się 10,2 mln pochodzące ze sprzedaży produktów marki Beckham (m.in. bielizna i perfumy) i aż 36,9 mln funtów z marki jego żony. Victoria jest projektantką mody i stylistką. Po zapłaceniu podatków pozostało im 39,5 mln funtów.

41-letni Beckham, były zawodnik m.in. Manchesteru United i Realu Madryt, karierę zakończył w maju 2013, po pięciu miesiącach spędzonych w Paris Saint-Germain. Grał też w MLS w Los Angeles Galaxy przez pięć sezonów i zdobył z kalifornijskim klubem dwa razy mistrzostwo ligi (2011 i 2012).