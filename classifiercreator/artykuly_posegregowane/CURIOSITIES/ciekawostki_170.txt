Bydgoszcz  08.06.2015 Awokado - ilustracja.
PAP/Tytus Żmijewski   
(tż/awol) PAP © 2018 / Tutys Żmijewski
                                        

            W świecie sieci społecznościowych to awokado jest prawdziwym królem. Ten sukces zawdzięcza ponad 8 milionom postów na Instagramie, sygnowanych hashtagiem #avocado. Przepisy z wykorzystaniem awokado są liczne i kuszące.
      
            Nie tylko tosty z awokado: ulubione przekąski dbających o zdrowie i sylwetkę dziewcząt i gwiazd Instagrama nie udadzą się bez awokado. To owoc urastający wręcz do rangi ikony. Co i rusz pojawiają się nowe potrawy i oczywiście, święcą sukces. Burger, sernik z awokado, jajka zapiekane w awokado - ten owoc uwodzi bardziej niż kiedykolwiek. A teraz najmodniejsze danie sezonu: Avo-Lato, czyli mrożony deser lodowy.

Taki deser to, okazuje się, nic trudnego. Miąższ awokado zmieszany z cukrem i sokiem z cytryny. Kremowa konsystencja takiej mieszanki jest podstawą deseru o nazwie "Avo-Lato" proponowanego przez lodziarnię Snowflake Luxury Gelato w Londynie.

Gdy lód jest gotowy, pozostaje tylko wypełnić skórki awokado lodami, a pestkę będzie udawała mieszanka masła orzechowego i mielonego siemienia lnianego. I oto mamy prawdziwą, lodową iluzję. Zaletą przepisu jest także to, że można wykorzystać skórki awokado, jako pojemnik i unikać plastiku lub tektury. Ekologiczna rozkosz, mówiąc wprost. Wizualnie doskonały i ekologiczny deser ma szansę zyskać wielu zwolenników.