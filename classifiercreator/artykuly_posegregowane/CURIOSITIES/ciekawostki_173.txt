Lublin, 2005-11-30. Europejska Karta Ubezpieczenia Zdrowotnego (EKUZ). mt/gj PAP/Mirosław Trembecki Archiwum PAP © 2018 / Mirosław Trembecki
                                        

            Ministerstwo Cyfryzacji przypomina, że wniosek o Europejską Kartę Ubezpieczenia Zdrowotnego można złożyć przez internet.
      
            "Kto z Was jest jeszcze przed urlopem? Pamiętaj, że przed wyjazdem za granicę warto wyrobić Europejską Kartę Ubezpieczenia Zdrowotnego (EKUZ). Zrób to online!" – zachęca resort w komunikacie przesłanym w poniedziałek PAP.

MC wyjaśnia, że dzięki EKUZ każdy, kto ma ubezpieczenie zdrowotne w Narodowym Funduszu Zdrowia oraz każdy nieubezpieczony, ale mający prawo do korzystania z opieki medycznej w Polsce (na podstawie przepisów krajowych) będzie mógł korzystać ze świadczeń zdrowotnych w krajach Unii Europejskiej i Europejskiego Stowarzyszenia Wolnego Handlu.

Wniosek o Europejską Kartę Ubezpieczenia Zdrowotnego można złożyć przez internet. Wszystkie informacje, jak to zrobić dostępne są na stronie internetowej: https://obywatel.gov.pl/ochrona-zdrowia-i-ubezpieczenia-spoleczne/ekuz-wniosek-o-europejska-karte-ubezpieczenia-zdrowotnego.

Na kartę czeka się od 3 do 5 dni roboczych od wysłania wniosku. Resort zwraca uwagę, że w okresie wakacyjnym może to potrwać nieco dłużej.

MC zaznacza także, że nie każda usługa medyczna w krajach UE będzie bezpłatna. "Zanim pójdziesz do lekarza za granicą. Upewnij się, czy zapłacisz za usługę, której potrzebujesz" - czytamy w komunikacie.