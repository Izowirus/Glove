epa05662053 Real Madrid's Portuguese striker Cristiano Ronaldo attends his team's training session at Valdebebas sports city in Madrid, Spain, 06 December 2016. Real Madrid will face Borussia Dortmund in the UEFA Champions League group F soccer match on 07 December 2016.  EPA/SERGIO BARRENECHEA 
Dostawca: PAP/EPA. PAP/EPA © 2016 / SERGIO BARRENECHEA
                                        

            Cristiano Ronaldo zarabia na każdej parze majtek, oferowanych pod swoją odzieżową marką CR7, ponad 3,2 euro. Z każdej sprzedanej sztuki bielizny piłkarz zyskuje 13 proc. jej wartości.
      
            Odzieżowy biznes kapitana reprezentacji Portugalii ma się bardzo dobrze, a oferta spod znaku CR7 trafia już do 55 państw świata, w tym do dużych sieci handlowych, np. El Corte Ingles.

"Na każdej sztuce sprzedawanej bielizny pod marką CR7 Ronaldo zarabia ponad 3,2 euro. Średnio produkty te kosztują około 25 euro" - ujawniły hiszpańskie media.

W ofercie odzieżowej marki portugalskiego piłkarza, na co dzień występującego w drużynie Realu Madryt, oferowane są m.in. skarpetki oraz koszule. Średnio kosztują one odpowiednio 11,95 euro i 64,95 euro.

Cristiano Ronaldo przygodę z modą rozpoczął w 2008 r. od uruchomienia sklepu odzieżowego CR7 w rodzinnym Funchal. Z czasem powstało kilka podobnych placówek w innych częściach Portugalii. W związku z tym, że nie radziły sobie one jednak najlepiej, piłkarz skoncentrował się na sprzedaży przez internet. Wcześniej już Portugalczyk wylansował kolekcje obuwia i bielizny męskiej.

W ub. r. Ronaldo rozszerzył swoją kolekcję odzieży o bożonarodzeniowe koszule, które osobiście pomógł projektować. Ich cena oscylowała pomiędzy 79,95 euro a 119,95 euro.

Pierwsze koszule pod marką CR7 piłkarz zaprezentował jesienią 2014 r. Ich projektantem był Richard Chai, który wcześniej współpracował m.in. z takimi światowej klasy stylistami jak Donna Karan czy Marc Jacobs. Inauguracyjne modele kosztowały od 65 do 80 euro.

Cristiano Ronaldo współpracuje też pod względem reklamowym z kilkoma producentami odzieży, w tym ubrań i sprzętu sportowego. Od kilku lat związany jest umową m.in. z Nike.

W listopadzie ub. firma Nike rozpoczęła produkcję butów piłkarskich nawiązujących do portugalskiego piłkarza. Korki stworzone zostały na cześć Madery, wyspy, na której urodził się Cristiano Ronaldo. Były one pierwszym modelem z serii siedmiu butów piłkarskich Nike o nazwie Savage Beauty.

Ronaldo często bywa na rodzimej Maderze i chętnie tam inwestuje. Poza muzeum swojego imienia ma tam m.in. hotel, a także liczne nieruchomości. Znany celebryta chętnie promuje też młode talenty z tej atlantyckiej wyspy.

Napastnik Realu jest obecnie według tygodnika "France Football" najlepszym piłkarzem świata. 31-letni Portugalczyk posiada w swoim dorobku cztery Złote Piłki, najbardziej prestiżowe nagrody dla piłkarzy.