18/09/2016 Vatican Basilica. Private Holy Mass celebrated by Pope Francis on the occasion of the 200th anniversary of the foundation of the Gendarmerie Corps of Vatican City State (1816 - 2016) on the feast of St. Michael the Archangel, patron of the Corps. For the first time the Holy Father is not assisted by the Swiss Guards and the Papal Master of Ceremonies during the celebration in St. Peter's Basilica. Present some representatives of the International Police Corps. Jarosław Szymczyk, General Commander of the Polish Police. (dw) PAP/Grzegorz Gałązka PAP © 2016 / Grzegorz Gałązka
                                        

            Recital gwiazdora włoskiej piosenki Claudio Baglioniego, neapolitańska pizza, rodzinny festyn -  tak świętowano w niedzielę 200-lecie żandarmerii watykańskiej. Gościem obchodów był komendant główny polskiej policji, nadinspektor Jarosław Szymczyk.
      
            Na spotkanie w Auli Pawła VI, które zakończyło obchody jubileuszu żandarmerii, przybyło kilka tysięcy osób: rodziny żandarmów pełniących służbę w Watykanie, emerytowani funkcjonariusze tej formacji, przewodniczący Senatu Włoch Pietro Grasso, kardynałowie z Kurii Rzymskiej, przedstawiciele korpusu dyplomatycznego, nuncjusze apostolscy, delegacje policji z kilku krajów.

Dowódca żandarmerii Domenico Giani, który pełni tę funkcję od 10 lat, przedstawił jej historię od założenia formacji w 1816 roku za pontyfikatu Piusa VII oraz jej obecne zadania. Obejmuję one stanie na straży bezpieczeństwa papieża i Watykanu, ale także liczne działania z zakresu kryminalistyki, włącznie z walką z praniem brudnych pieniędzmi i terroryzmem. Mówił też o współpracy z policjami wielu krajów w ramach Interpolu i w kilku językach, także po polsku, podziękował za przybycie zagranicznych delegacji.

Giani przypomniał, że papież Franciszek w kwietniu apelował o to, by w każdej diecezji po obecnym Roku Świętym pozostało dzieło miłosierdzia, konkretna inicjatywa na rzecz potrzebujących. Następnie poinformował o zaangażowaniu podległej sobie żandarmerii w akcję dobroczynną w Republice Środkowoafrykańskiej, realizowaną wraz z watykańskim szpitalem pediatrycznym Bambino Gesu. Przypomniał, że to w stolicy tego kraju, Bangi, Franciszek zainaugurował symbolicznie Rok Miłosierdzia otwierając Drzwi Święte w tamtejszej katedrze.

Największą atrakcją festynu żandarmerii była oryginalna neapolitańska pizza, serwowana prosto z wielkich drewnianych łopat.