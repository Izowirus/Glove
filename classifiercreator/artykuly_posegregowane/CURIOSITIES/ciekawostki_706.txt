Szczecin, 24.04.2017. Polski podróżnik, kajakarz Aleksander Doba jest gotowy do wznowienia samotnej wyprawy przez Atlantyk, 24 bm. W maju 2016, po wypłynięciu z Nowego Jorku w kierunku Europy, silny przeciwny wiatr i ciężkie warunki na morzu doprowadziły do uszkodzenie kajaka i zmusiły polskiego kajakarza do przerwania próby. W chwili obecnej kajak jest już przetransportowany do USA, gdzie czeka na Aleksandra Dobę, który do tej pory dwukrotnie samotnie pokonał ocean. (mb/jkm) PAP/Marcin Bielecki Archiwum PAP © 2017 / Marcin Bielecki
                                        

            Aleksander Doba, który 7 maja wystartował z zatoki Sandy Hook w Nowym Jorku kajakiem "Olo", niebawem zakończy swą trzecią wyprawę transatlantycką. Tylko gdzie? Jak poinformował, odpadła Portugalia i Hiszpania, wielce prawdopodobna jest Francja.
      
            "Nie grozi mi lądowanie w Portugalii ani w Hiszpanii. Zostaje północno-zachodnia Francja. Chciałem i chcę do La Havre. Jestem jednak za bardzo na południe – około 2 stopnie. Nie wiem dokąd mnie sztorm zagna. Czy dam radę wpłynąć w Kanał La Manche i do La Havre od południa? Może sztorm i wiatry pognają mnie w Zatokę Biskajską? Możliwe jest wypłynięcie do Brestu i to już za około 9 dób" - przekazał na Facebooku mieszkający w Policach Doba, który we wrześniu skończy 71 lat.

Wspomniał też o innych kłopotach. "Niestety znów tradycyjnie, jak w każdej mojej poprzedniej wyprawie, odsalarka elektryczna odmawia współpracy. Już prawie trzy tygodnie średnio dwie godziny na dobę pracuję przy odsalarce ręcznej, by mieć wodę pozbawioną soli do picia i przygotowania jedzenia".

Pierwsza wyprawa kajakowa z Afryki do Ameryki Południowej trwała 99 dni (2010-2011). Druga z Europy do Ameryki Północnej - 167 (2013-2014).