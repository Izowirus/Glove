epa00691446 Handout image released Friday, 14 April 2006 of a migratory Artic Tern flying over an unspecified location within the Alaska Maritime Wildlife Refuge on Tuesday 07 March 2006.  US scientists believe the first case of Avian Flu in the US will show up due to the Island chain's path along migratory bird routes from Asia.  EPA/HO NO SALES EDITORIAL USE ONLY
Dostawca: PAP/EPA. PAP/EPA EDITORIAL USE ONLY / HO
                                        

            W zachodniej części Islandii pomalowano na kolorowo trzy odcinki drogi, by ratować rybitwę popielatą. Ten rzadki gatunek ptaków uwielbia bowiem ciepło asfaltu, przez co masowo ginie na coraz bardziej ruchliwych islandzkich drogach.
      
            O tym nowatorskim pomyśle naukowców z Islandii informuje portal BBC News.

Rybitwa popielata masowo ginie podczas wędrówek po asfaltowych trasach, a jej obecność na drogach utrudnia ruch samochodowy.

Na półwyspie Snaefellsnes, gdzie m.in. występują te rzadkie ptaki, od niebezpiecznych wędrówek po drogach mają je odstraszać poziome pasy w trzech kolorach: czerwonym, żółtym i białym. Badacze pomalowali w ten sposób długi odcinek trasy wiodący wzdłuż półwyspu od strony zachodniej.

Studentka biologii Hanna Kristrun Jonsdottir tłumaczyła BBC, że asfalt przyciąga ptaki, gdyż jego nawierzchnia jest bardzo ciepła, a ciemny kolor daje poczucie kamuflażu młodym mewom, które mają ciemniejsze upierzenie.

Według biologa Kristinna Olafura Kristinssona lato to doskonały czas, by sprawdzić, jak ptaki reagują na wielobarwne drogi. Jeśli eksperyment się powiedzie, kolorowe drogi mogą pojawić się też w innych częściach Islandii - dodaje.

Rybitwa popielata to niewielki gatunek, którego dorosłe osobniki ważą niespełna 100 g. Pomimo skromnej postury ptaki znane są z dalekich migracji. W czerwcu naukowcy z Newcastle University odkryli, że jeden z przedstawicieli tego gatunku mewowatych przeleciał rekordowy dystans 96 tys. kilometrów. Pokonał trasę między Northumberland na Wyspach Owczych a Morzem Weddella w Antarktyce.