epa03847754 A young woman uses social networking site Facebook on her phone in a cafe in Hanoi, Vietnam, 02 September 2013. A new Vietnamese government decree banning internet users from posting information found online on social media sites took affect on 01 September. According the decree, blogs and social media sites, such as Twitter and Facebook, should be used to provide and share personal information only.  EPA/LUONG THAI LINH 
Dostawca: PAP/EPA. Archiwum PAP/EPA © 2016 / LUONG THAI LINH
                                        

            Facebook zaczął stosować sztuczną inteligencję do wykrywania osób, które zamierzają popełnić samobójstwo – informuje Reuters.
      
            Opracowany przez portal społecznościowy algorytm wychwytuje sygnały ostrzegawcze analizując wysyłane przez użytkowników posty oraz komentarze ich przyjaciół. Takim sygnałem może być na przykład wspominanie o bólu lub smutku, albo komentarze przyjaciół w rodzaju "Dobrze się czujesz?" czy "Martwię się o Ciebie".

Po potwierdzeniu przez zespół pracujących dla Facebooka ludzi, że zagrożenie wydaje się być realne, firma kontaktuje się z potencjalnymi samobójcami, sugerując sposoby, w jaki mogliby szukać pomocy. W przyszłości ma być możliwe łączenie się zagrożonych osób z organizacjami zajmującymi się zdrowiem psychicznym za pomocą platformy Messenger.

Na razie metoda testowana jest tylko w USA.

W ubiegłym miesiącu twórca Facebooka Mark Zuckerberg ogłosił, że zamierza w podobny sposób – analizując treści wysyłane przez użytkowników - identyfikować posty wysyłane przez terrorystów.

Facebook od lat podejmował działania mające pomagać potencjalnym samobójcom, jednak chodziło wówczas o zgłaszanie niepokojących zachowań przez innych użytkowników.

W styczniu 14-letnia dziewczyna z Florydy umieściła na Facebooku transmisję z własnego samobójstwa. W latach 1999-2014 liczba samobójstw wzrosła w USA o 24 proc. Wcześniej notowany był niemal stały spadek ich częstości. Obecnie jest to druga najczęstsza przyczyna zgonu osób w wieku od 15 do 29 lat.