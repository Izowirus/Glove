epa06824499 'The Osteria Francescana' staff members celebrate after the restaurant was named as best restaurant in Modena, Italy, 20 June 2018. The restaurant was named Best Restaurant 2018 during the 50 Best Restaurants gala held in Bilbao, Basque Country, Spain on 19 June.  EPA/ELISABETTA BARACCHI 
Dostawca: PAP/EPA. PAP/EPA © 2018 / ELISABETTA BARACCHI
                                        

            Słynna restauracja "Osteria Francescana" w Modenie na północy Włoch po raz drugi otrzymała tytuł najlepszej na świecie. Właściciel lokalu, znany szef kuchni Massimo Bottura, jako pierwszy ponownie wygrał w rankingu 50 najlepszych restauracji.
      
            W uzasadnieniu swej decyzji organizatorzy i jurorzy prestiżowego rankingu zwrócili uwagę na "stałe zaangażowanie Bottury na rzecz promowania jedynego w swym rodzaju charakteru" lokalu.

"Restauracja z Modeny serwuje dania współczesnej kuchni autorstwa Bottury, który rzuca wyzwania i przerabia włoską tradycję kulinarną wykorzystując najlepsze produkty regionu Emilia Romania" - podkreślono w werdykcie ogłoszonym podczas ceremonii w Bilbao w Hiszpanii.

Włoski kucharz w reakcji na tę decyzję oświadczył podczas uroczystości, że restauratorzy i cała branża gastronomiczna muszą zdać sobie sprawę z tego, że mają "moc, by zmienić świat", jeśli chodzi o odżywianie i walkę z marnotrawstwem żywności. Po raz pierwszy Bottura wygrał w 2016 roku.

Na liście 50 najlepszych lokali są też trzy inne z Włoch: restauracja "Reale" szefa kuchni Niko Romito w Castel di Sangro w Abruzji, "Le Calandre" Massimiliano Alajmo koło Padwy i "Piazza Duomo" Enrico Crippy w Albie w Piemoncie. Ranking sporządziło ponad tysiąc ekspertów, którzy odwiedzili restauracje na całym świecie.

"Osteria Francesana" to niewielki, kultowy lokal w Modenie, który jest obiektem westchnień koneserów wyśmienitego jedzenia. Stoliki są tam rezerwowane nawet z kilkumiesięcznym wyprzedzeniem.