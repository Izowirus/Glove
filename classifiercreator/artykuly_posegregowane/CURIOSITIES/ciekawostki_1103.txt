epa04534661 (FILE) A file picture dated 27 February 2014 shows US television personality Kim Kardashian speaking during a press conference in Vienna, Austria. According to reports from 19 December 2014, Kardashian became the most followed personality on social media platform Instagram. The social network stripped fake accounts from personalities' followers and left 22.2 million fans at Kardahian's account.  EPA/HELMUT FOHRINGER *** Local Caption *** 51259027 
Dostawca: PAP/EPA. Archiwum PAP/EPA © 2016 / HELMUT FOHRINGER
                                        

            Amerykańska celebrytka Kim Kardashian została w nocy z niedzieli na poniedziałek obrabowana przez uzbrojonych mężczyzn w luksusowej paryskiej rezydencji. Pięciu napastników, grożąc kobiecie bronią, ukradło jej biżuterię wartą kilkanaście milionów euro.
      
            Mężczyźni byli przebrani za policjantów.

Wcześniej informowano, że do napadu na znaną z amerykańskiego reality show celebrytkę doszło w pokoju hotelowym. Jednak agencja Reutera - powołując się na źródła policyjne - podała, że rabunek miał miejsce w luksusowej rezydencji uchodzącej za gwarantującą dyskrecję. Często zatrzymują się tam bogate osobistości.

Jak poinformowała paryska policja, w trakcie napadu nikt nie odniósł obrażeń.

Kardashian "jest naprawdę wstrząśnięta, ale fizycznie nic jej nie jest" - oświadczyła rzeczniczka gwiazdy. Według francuskiej rozgłośni France-Info Amerykanka zgłosiła policji, że wartość skradzionych przedmiotów wynosi ok. 16 milionów euro.

Gdy doszło do zdarzenia, mąż Kardashian, słynny raper i producent muzyczny Kanye West, występował na festiwalu w Nowym Jorku. Gdy poinformowano go o zajściu, przerwał koncert, tłumacząc publiczności, że powodem jest "nagły wypadek w rodzinie".

Nie wiadomo, czy dzieci pary - 3-letnia córka i 10-miesięczny syn - były razem z matką, gdy doszło do napadu.

Kardashian - aktorka, modelka i bizneswoman - przyjechała do Paryża na Tydzień Mody. Jak zauważa agencja Reutera, w tej samej rezydencji celebrytka przebywała już wcześniej, przynajmniej raz, w 2014 roku tuż przed ślubem z Kanyem Westem.