epa06025830 Local policeman calls a tourist sitting on the edge of Fontana di Trevi, in Rome, 13 June 2017. Rome Mayor Virginia Raggi on 12 June signed an ordinance aimed at stopping tourists camping out at the city's iconic fountains. The ban on eating food, bathing, and climbing and sitting on the historic marble carries a 240-euro fine. The move comes after several incidents of tourists bathing in fountains. Tourists also commonly sit on fountains and have snacks.  EPA/LUCIANO DEL CASTILLO 
Dostawca: PAP/EPA. PAP/EPA © 2017 / LUCIANO DEL CASTILLO
                                        

            Zatłoczona do granic możliwości Wenecja i Florencja, ścisk na Capri zagrażający bezpieczeństwu, oblężone plaże, chaos w Rzymie, gdzie zwiedzający są nagabywani przez obnośnych sprzedawców – taki obraz turystyki we Włoszech przedstawia prasa.
      
            W wyjątkowo gorącej w tym roku dyskusji, jaka toczy się na początku sezonu letniego, dominuje alarmistyczny ton. Zwraca się też uwagę na apele lokalnych władz, które często są bezradne wobec niekontrolowanego napływu turystów i mówią o potrzebie jego uregulowania, czyli faktycznie ograniczenia.

Często powtarzane są też postulaty wprowadzenia limitów liczby osób zwiedzających historyczne miasta, wyspy i zabytki czy nawet wypoczywających na plażach. Na łamach gazet dominuje opinia, że obecny całkowity brak kontroli szkodzi wizerunkowi Włoch, obniża reputację branży turystycznej oraz poziom usług i jakość zwiedzania.

Listy z prośbą o pomoc w rozwiązaniu problemu wystosowali do ministerstwa kultury i turystyki burmistrzowie Rzymu, Florencji, Wenecji, Mediolanu i Neapolu.

Minister kultury Dario Franceschini stanowczo odrzucił pomysł ograniczenia napływu turystów poprzez wprowadzenie w miastach będących perłami architektury i sztuki biletu wstępu do rejonu najbardziej zatłoczonych zabytków. „Miasta są otwarte, wolne, nie może być mowy o odpłatnym wstępie na place czy ulice” - oświadczył we Florencji, która jak co roku zmaga się z napływem setek tysięcy ludzi.

Zdaniem ministra należy natomiast uregulować napływ ludzi do tych miast przy pomocy urządzeń najnowszej technologii, czyli – jak wynika z jego wypowiedzi - bramek kontrolnych zamykających się automatycznie w chwili przekroczenia wyznaczonego limitu.

Z Rzymu Sylwia Wysocka