Planica, Słowenia, 26.03.2017. Polak Kamil Stoch podczas 1. serii konkursu indywidualnego Pucharu Świata w skokach narciarskich na skoczni HS-225, 26 bm. w słoweńskiej Planicy. (gm/doro) PAP/Grzegorz Momot Archiwum PAP © 2017 / Grzegorz Momot
                                        

            Drugi w tegorocznym sezonie skoków narciarskich Kamil Stoch w sumie skakał najdalej. Po zsumowaniu wszystkich jego startów wychodzi, że wyskakał 7205 m, co daje mu pierwsze miejsce, nawet przez zdobywcą Pucharu Świata.
      
            Po sezonie skoków narciarskich pojawiły się inne, poza oficjalnymi zestawieniami, rankingi, wskazujące, że jednak to Polacy skakali najdalej. Wystarczyło... zsumować odległości wszystkich skoków z całego sezonu, by przekonać się, że tak naprawdę najdalej skakał Kamil Stoch.

"Klasyfikacja +distance award+, czyli łączna odległość przez cały sezon również należy do Polaków" - czytamy na Facebooku fanów Piotra Żyły. Przytoczona tabela wyników wystarcza za cały komentarz.

Kamil Stoch w sumie przez cały sezon skoczył 7205 m. Drugi był Maciej Kot, który osiągnął w sumie 7061,5 m; zwycięzca tegorocznego Pucharu Świata Austriak Stefan Kraft wyskakał 7051 m, zajmując tym samym trzecie miejsce w tym rankingu. Piotr Żyła był tu siódmy, z wynikiem 6817 m, a Dawid Kubacki dwunasty z wynikiem 6467 m.

Dzięki temu rankingowi Kamil Stoch ma jeszcze jeden powód, by uznać ten sezon za szczególnie udany.