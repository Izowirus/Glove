epaselect epa05135068 People wearing costumes and masks attend the Venice Carnival, at San Marco Square, in Venice, Italy, 30 January 2016. The carnival season in the historical lagoon city runs from 23 January to 09 February and attracts revelers from around the world.  EPA/ANDREA MEROLA 
Dostawca: PAP/EPA. Archiwum PAP/EPA © 2017 / ANDREA MEROLA
                                        

            70 tysięcy osób uczestniczyło w imprezach pierwszego dnia karnawału w Wenecji. Włoskie media podkreślają, że takiej "inwazji" turystów nie spodziewały się nawet siły porządkowe, które w pośpiechu wprowadziły w sobotę dodatkowe środki, by uporać się z tłumami.
      
            Straż miejska musiała odblokować niemal całkowicie zatłoczony rejon placu Świętego Marka i okolice mostu Rialto. Rekordowe tłumy, jak się zauważa, sprawiły, że już pierwszy oficjalny dzień karnawału był testem dla nadzwyczajnych środków bezpieczeństwa wprowadzonych przez komendę policji w związku z zagrożeniem terrorystycznym.

W wielu punktach miasta policjanci kontrolowali uczestników zabaw, ich torby i plecaki. Zgodnie z zapowiedziami funkcjonariusze prosili osoby przebrane w stroje karnawałowe o zdjęcie masek, co ma ułatwić identyfikację.

Przypomina się, że w zeszłym roku nad porządkiem i bezpieczeństwem uczestników tej największej zabawy pod gołym niebem w Europie czuwali także funkcjonariusze w kostiumach.

W czasie pierwszego dnia karnawału zaprezentowali się weneccy rzemieślnicy. Także w kolejnych dniach swoją pracę pokażą szewcy, krawcy, konstruktorzy gondoli.

Zgodnie z tradycją oficjalnie karnawał otworzy w niedzielę w południe tzw. Lot Anioła, czyli zjazd młodej wenecjanki na linie z dzwonnicy na placu Świętego Marka. Wyczynu tego dokona 22-letnia Claudia Marchiori, która w czasie zeszłorocznej edycji wygrała konkurs jako "najpiękniejsza Maria" karnawału. Oczekuje się, że na ten sugestywny pokaz przybędą dziesiątki tysięcy ludzi.