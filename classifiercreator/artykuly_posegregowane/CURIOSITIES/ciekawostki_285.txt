Katowice, 13.09.2017. Prezentacja nowego pociągu Elf2 na Dworcu Głównym w Katowicach, 13 bm. Władze województwa śląskiego zamówiły 19 pociągów Elf2. Dołączą one do sześciu sześcioczłonowych Elfów pierwszej generacji, których Koleje Śląskie używają od 2013 roku. (nlat) PAP/Andrzej Grygiel Archiwum PAP © 2018 / Andrzej Grygiel
                                        

            Od początku wakacji na tory powróci pociąg Kolei Mazowieckich "Słoneczny", którym w weekendy będzie można pojechać z Warszawy do Ustki - poinformował PAP prezes Kolei Mazowieckich Robert Stępień. "Słoneczny" będzie kursował do końca sierpnia.
      
            "Pod koniec czerwca, wraz z rozpoczęciem wakacji, na tory powróci pociąg "Słoneczny". Będzie kursował na trasie Warszawa-Zachodnia - Ustka. Pociąg będzie kursował na tej trasie w weekendy" - powiedział PAP Stępień.

Szef Kolei Mazowieckich dodał, że pociąg ten będzie wyjeżdżał z Warszawy rano i wracał do stolicy wieczorem.

W ubiegłym roku "Słoneczny" przewiózł ponad 111 tys. pasażerów.

"Spodziewam się, że w tym roku przewieziemy podobną liczbę pasażerów jak w roku ubiegłym. Frekwencja będzie zależała głównie od pogody i od tego jak popularne wśród Polaków w tym roku będzie podróżowanie w wakacje nad morze" - powiedział Stępień.