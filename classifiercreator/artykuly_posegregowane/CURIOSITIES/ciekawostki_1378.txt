epa03589044 Some 3,500 bridal couples during a mass wedding ceremony at the CheongShim Peace World Center in Gapyeong-gun, South Korea, 17 February 2012. Thousands of couples in South Korea  took part in the first mass wedding organized by the Unification Church since the death of its founder San Myung Mun six months ago. Around 3,500 couples were married in the ceremony, according to the Church, whose followers are known as Moonies, and 8,500 renewed their vows via video link.  EPA/YONHAP SOUTH KOREA OUT 
Dostawca: PAP/EPA. PAP/EPA © 2016 / YONHAP
                                        

            Ok. 3 tys. par - wyznawców tzw. Kościoła Zjednoczeniowego, znanego także jako sekta Moona - wzięło w sobotę udział w Korei Płd. w zbiorowej ceremonii zaślubin. Kolejne 12 tys. par na całym świecie pobrało się podczas tej uroczystości za pośrednictwem internetu.
      
            Główna ceremonia, na której zgromadziło się 22 tysiące wyznawców i gości, odbyła się w siedzibie sekty w Gapyeong, około 75 km na północny wschód od Seulu. Po raz pierwszy pobrało się tysiąc par, a około dwóch tysięcy odnowiło swe śluby - precyzuje agencja Reutera. Wyznawcy pochodzili z 62 krajów.

Zbiorowe śluby, odbywające się zazwyczaj na stadionach lub arenach sportowych, są jednym z wyróżników tzw. Kościoła Zjednoczenia. Od wczesnych lat 60. XX wieku przewodniczył im jego założyciel - Sun Myung Moon, który zmarł w 2012 r. w wieku 92 lat.

Sobotniej uroczystości przewodniczyła wdowa po Moonie - 73-letnia Hak Ja Han Moon.

Wielu wiernych poznaje swych małżonków zaledwie na kilka godzin przed ślubem; często wywodzą się z różnych kultur i nie porozumiewają się w żadnym wspólnym języku. Krytycy podkreślają, że członkowie sekty są poddawani silnej indoktrynacji.

Moon założył swój Kościół w Seulu w 1954, rok po zakończeniu wojny koreańskiej. Ogłosił wtedy, że jest Mesjaszem, który ma kontynuować dzieło Chrystusa. Udzielając ślubu parom, które pochodziły z różnych krajów, Moon chciał stworzyć wielokulturową wspólnotę religijną, dzięki której na ziemi szybciej zapanuje pokój.

Kościół Moona często oskarżano o stosowanie podejrzanych praktyk rekrutacyjnych, wyłudzanie pieniędzy od członków, ich indoktrynację oraz nieprzejrzyste zasady finansowania.

Wg danych samego Kościoła Zjednoczeniowego ma on ok. 3 mln wyznawców, w tym ok. 100 tys. w samych USA. Zdaniem krytyków tej wspólnoty i jej byłych członków rzeczywista liczba wyznawców na całym świecie nie przekracza 100 tys.