Silvia Meier and Olaf Maurer, chairmen of the German Sherlock Holmes Association, read the Times in police uniform and typical Sherlock Holmes clothes at the Sherlocon in Saarbruecken, Germany, 23 April 2016. Archiwum, fot. PAP/EPA/OLIVER DIETZE
                                        

            Miał zacięcie sportowe - uprawiał szermierkę, boks oraz zapasy. Był uzależniony od tytoniu, kokainy i morfiny. Postać Sherlocka Holmesa utkano z wielu interesujących szczegółów. Więcej o słynnym detektywie dowiemy się z audycji Radiowej Czwórki.
      
            W sobotę 27 maja odbędzie się pierwszy w Polsce konwent fanów Sherlocka Holmesa, "Sherlockon". Święto angielskiego detektywa trwa już w Radiowej Czwórce. Od soboty 20 maja stacja emituje audycje poświęcone Holmesowi.

Po programach, które traktowały o sportowym talentach detektywa, jego związkach z kulinariami, w środę w porannym show "Pierwsze słyszę" (godz. 6.45) pojawią się rozważania nad fenomenem Sherlocka i jego roli w popkulturze. Holmes stał się przecież bohaterem niezliczonych dzieł - filmów, spektakli, komiksów, gier komputerowych. Z kolei w czwartek autorzy "Stacji Kultura" (po godz. 11) zapraszają na rozmowę o najciekawszych ekranizacjach prozy Artura Conana Doyle'a. Tego samego dnia w "TOP-ie" (po godz. 19) przedstawione zostaną współczesne techniki detektywistyczne.

W sobotę, w dniu konwentu fanów angielskiego detektywa, stacja zaprasza na "Dzień z Sherlockiem w Czwórce". Dziennikarze zrelacjonują organizowane w warszawskim klubie Hybrydy spotkanie sympatyków Holmesa. Na antenie usłyszymy również najsłynniejsze cytaty z książek Doyle'a.

Fenomen Sherlocka Holmes trwa od 130 lat. 27 grudnia 1887 roku do brytyjskich księgarń trafiła powieść opisująca przygody detektywa Sherlocka Holmesa. Kryminał "Studium w szkarłacie", autorstwa Sir Arthura Conan Doyle'a okazał się pierwszym z cyklu jednej z najpopularniejszych, 56-odcinkowych sag w historii literatury.