Najwyższy szklany most na świecie, wiszący na wysokości 300 m w parku narodowym w prowincji Hunan w środkowych Chinach, został czasowo zamknięty. Powodem zamknięcia mostu, po dwóch tygodnia od otwarcia, był natłok turystów.

      
            Most mający 430 m długości i sześć metrów szerokości miał ograniczoną przepustowość do 8 tysięcy turystów dziennie. Pragnących przejść się po nim było o wiele więcej.

Zarządzający parkiem Hunan zmuszeni byli zamknąć atrakcję turystyczną, łączącą dwa klify, aby "poprawić logistykę związaną z napływem turystów" - poinformowała agencja Xsinhua, nie precyzując kiedy most znów będzie otwarty.

Park Hunan słynie skalistych gór otoczonych chmurami; był inspiracją do pływającej góry występującej w amerykańskiej superprodukcji "Avatar".

Most został zaprojektowany przez izraelskiego architekta Haima Dotana, tak, aby przypominał gigantycznego białego motyla.

Jesienią ubiegłego roku ze względów bezpieczeństwa zamknięto inny, 300-metrowy szklany most w parku narodowym Zhangjiajie, zawieszony na wysokości około 180 m; zamknięto go po trzech tygodniach, gdyż szklane płyty popękały pod nogami odwiedzających.
Rzecznik prasowy parku tłumaczył wtedy, że pęknięcia powstały, ponieważ jeden z turystów upuścił na szklaną płytę stalowy kubek. Turyści nie byli jednak zagrożeni, gdyż jedna płytka zrobiona jest z trzech klejonych tafli hartowanego szkła. Upadek kubka spowodował pęknięcia tylko pierwszej warstwy.