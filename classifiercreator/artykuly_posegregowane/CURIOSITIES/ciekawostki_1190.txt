Czy tatuaże mogą być szkodliwe dla zdrowia? Jak wynika z badań przeprowadzonych przez Europejską Agencję Chemikaliów tusze wykorzystywane w sztuce tatuażu, mogą przyczyniać się do powstawania alergii, a nawet raka, ostrzegają badacze.
      
            "Wiele raportów wskazuje na toksyczność i niebezpieczeństwo tuszów wykorzystywanych w tatuażu. Substancje w tuszach mogą wywoływać alergie, mogą być również czynnikiem rakotwórczym" - ostrzega Europejska Agencja Chemikaliów.

Badania przeprowadzone przez Agencję wykazały, że najniebezpieczniejszy jest czerwony tusz, który zdaniem specjalistów może przyczyniać się do zapalenia skóry, obrzęków. Ten barwnik zawiera siarczek rtęci, substancję, która została sklasyfikowana, jako substancja rakotwórcza.

Poza tym, podobnie jak tusze w kolorze niebieskim, zielonym i fioletowym, może przyczyniać się do powstawania ziarniaków.