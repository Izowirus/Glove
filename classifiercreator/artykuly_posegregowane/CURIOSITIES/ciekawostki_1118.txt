Amerykańska gwiazda kina Angelina Jolie wystąpiła o rozwód z gwiazdorem Bradem Pittem - podał we wtorek portal informacyjny o celebrytach TMZ. Byli razem od 12 lat, pobrali się dwa lata temu, i byli uważani za jedną z najlepszych par Hollywood.
      
            W dokumentach rozwodowych, jakie gwiazda złożyła w poniedziałek, podano jako powód różnice nie do pogodzenia między małżonkami. Według portalu, konkretną przyczyną są zastrzeżenia Angeliny Jolie do sposobu, w jaki Brad Pitt wychowuje ich szóstkę dzieci.

Jolie zażądała prawa do opieki nad dziećmi, z prawem odwiedzin dla Pitta.

Para ostatni raz była widziana razem w lipcu na śniadaniu urodzinowym ich bliźniąt Knoxa i Vivienne w jednym z lokali w Hollywood.