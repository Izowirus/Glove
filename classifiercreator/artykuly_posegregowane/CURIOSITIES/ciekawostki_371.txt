epa06002110 A model presented to Dr. Eugene Parker, the S. Chandrasekhar Distinguished Service Professor Emeritus in the Department of Astronomy and Astrophysics at the University of Chicago, is displayed at the introduction of the Parker Solar Probe at the William Eckhardt Research Center Research Center at the University of Chicago in Chicago, Illinois, USA, 31 May 2017. The probe, named for Parker who first predicted the existence of solar wind, is scheduled to launch in 2018 and is to fly into the corona of the sun at an altitude as close as 3.9 million miles (6.2 million kilometers) as it studies the science of the sun.  Archiwum PAP/EPA/TANNEN MAURY 
                                        

            Amerykańska agencja kosmiczna zachęca ludzi z całego świata do zgłaszania swoich imion i nazwisk, które zostaną wysłane w kosmos na mikroczipie na pokładzie misji kosmicznej Parker Solar Probe. Celem misji jest zbadanie Słońca z bliskiej odległości.
      
            Chętni do tego, aby ich imię znalazło się w kosmosie i przeleciało w pobliżu Słońca, mogą zgłaszać swoje wpisy do 27 kwietnia poprzez stronę internetową http://go.nasa.gov/HotTicket.

Słońce to najbliższa Ziemi gwiazda. Zależy od niego funkcjonowanie ludzi oraz innych organizmów na naszej plancie i ma kluczowy wpływ na klimat. Zrozumienie procesów zachodzących na Słońcu zawsze było jednym z naukowych priorytetów. Celem nowej misji szykowanej przez NASA jest jeszcze lepsze poznanie naszej dziennej gwiazdy.

W ramach misji Parker Solar Probe latem b.r. zostanie wystrzelona sonda, która ma przelecieć tak blisko Słońca, jak nigdy dotąd. Sonda o rozmiarach niewielkiego samochodu przeleci przez słoneczną atmosferę (koronę słoneczną) w odległości około 6 mln km od gwiazdy, czyli około 8,5 promienia Słońca (dla porównania odległość Ziemia-Słońce wynosi ok. 150 mln km). Naukowcy chcą sprawdzić, w jakiś sposób energia i ciepło przemieszczają się w koronie słonecznej. Zamierzają się też dowiedzieć, jak dokładnie działa przyspieszanie wiatru słonecznego i energetycznych cząstek wysyłanych przez naszą dzienną gwiazdę.

Tak bliski przelot wymaga odpowiedniej ochrony cieplnej instrumentów. Gruba na 11,4 cm tarcza osłaniająca cztery instrumenty naukowe ma wytrzymać temperaturę nawet do prawie 1400 stopni Celsjusza.

Aby dotrzeć do Słońca, sonda najpierw wielokrotnie przeleci koło Wenus, wykorzystując pole grawitacyjne planety do sukcesywnego zacieśniania orbity wokół Słońca. Ostatecznie sonda przeleci koło Słońca z prędkością około 700 tysięcy kilometrów na godzinę, w punkcie najbliższym gwieździe.

Początkowo misja nosiła nazwę Solar Probe Plus, ale w maju 2017 r. NASA zdecydowała o zmianie na Parker Solar Probe aby uczcić imię astrofizyka Eugene’a Parkera. Po raz pierwszy nadano misji nazwę na cześć żyjącej osoby. Zdecydowano się na to ze względu na bardzo dużą zbieżność badań naukowca i celu misji. Eugene Parker zajmował się m.in. teorią naddźwiękowego wiatru słonecznego i przewidział spiralny kształt słonecznego pola magnetycznego, badał też mechanizmy ogrzewana korony słonecznej.