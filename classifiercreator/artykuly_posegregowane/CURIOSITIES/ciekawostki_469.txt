epa06413775 A view on the Flavian Palace (Palace of Domitian) on the Palatine Hill with the new lighting system in Rome, Italy, 02 January 2018. The Palatine Hill is the centremost of the Seven Hills of Rome and is one of the most ancient parts of the city.  PAP/EPA/MASSIMO PERCOSSI 
                                        

            Mieszkańcy Rzymu i turyści mogą znów podziwiać sugestywnie oświetlony Palatyn. Wzgórze to przez ostatnich 13 lat było pogrążone w ciemnościach. Teraz dzięki nowej świetlnej instalacji odzyskało splendor.
      
            Najlepiej całą panoramę podświetlonego wzgórza, uważanego za miejsce pierwszej osady rzymskiej, widać z obszaru antycznego stadionu Circus Maximus.

Przez ostatnie lata teren ten, gdzie znajdują się ruiny pałaców cesarskich, willi, świątyń i innych budowli, był po zmierzchu niemal całkowicie niewidoczny.

Aparaturę najnowszej generacji, w tym specjalne projektory oświetleniowe, zainstalowano w pobliżu pozostałości tak ważnych zabytków archeologicznych na Palatynie, jak Domus Severiana, Domus Augustana, Domus Flavia i Pedagogium, czyli gmach szkolny z czasów Cesarstwa.

„Instalacja świetlna przywróciła blask temu klejnotowi naszego miasta” - powiedziała burmistrz Virginia Raggi.

Według tradycji w grocie na Palatynie wilczyca wykarmiła Romulusa i Remusa, legendarnych założycieli Rzymu.