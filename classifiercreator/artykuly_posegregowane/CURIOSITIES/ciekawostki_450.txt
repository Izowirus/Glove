epa05931098 A view of the logo of Pilsner Urquell on a barrel at the company brewery in Pilsen, Czech Republic, 27 April 2017. Twice a year coopers move barrels from the brewer's cellars in order to wash, repair and pitch them. A pitch, a mixture of five substances, is used as a disinfectant which makes a layer between beer and wood. Barrels are made from Czech oaks and wood dries for ten years. The Pilsner Urquell brewery has eight coopers employed and the world's last own coopers workshop. This year the brewery celebrates its 175th anniversary of founding. Pilsner Urquell is part of the Asahi Group Holdings, Ltd. based in Japan.  EPA/MARTIN DIVISEK 
Dostawca: PAP/EPA. PAP/EPA © 2018 / MARTIN DIVISEK
                                        

            Od stycznia miłośnicy piwa na całym świecie mają pewność, że każda butelka Pilsner Urquell wyprodukowana został w Pilźnie – informują  "Lidove Noviny". Gazeta potwierdziła w browarze, że firma po dziesięciu latach zakończyła licencyjną produkcję.
      
            Ostatni Prazdroj, czyli Pilsner Urquell na czeskiej licencji, wyprodukowano w Kałudze w Rosji. Tamtejszy browar należący do tureckiego koncernu Efes kupił licencję dziesięć lat temu; tamtejsza produkcja została już zakończona. Wcześniej w podobny sposób, w latach 2002–2011, warzono czeskie piwo w Tychach.

"LN" przytaczają opinię niezależnego eksperta browarnictwa, byłego szefa czeskiego związku browarów Jana Veselego, który chwali decyzję browaru z Pilzna, bo jego zdaniem nigdzie na świecie nie sposób produkować przez długi czas piwa tej samej jakości co oryginał.

"Możecie poszukiwać sposobu na warzenie piwa w jednym browarze więcej, ale tam będą inne przyzwyczajenia i inne warunki, które po jakimś czasie będą miały wpływ na produkcję" – uważa Vesely. Jego zdaniem licencyjna produkcja Pilsnera w Polsce lub w Rosji była marketingowym błędem.

Browar w Pilźnie od wiosny 2017 r. należy do japońskiego koncernu Asahi. Po odejściu od licencyjnej produkcji Pilsner Urquell w dalszym ciągu w ten sposób na Słowacji, na Węgrzech, w Rosji, na Ukrainie, w Mołdawii, Kazachstanie, Gruzji i Turcji będzie produkowane piwo marki Kozel, które jest najczęściej sprzedawanym na świecie czeskim "złotym napojem".

"LN" zwracają także uwagę, że strategia nowego właściciela browaru w Pilźnie wpisuje się w podobne praktyki innych czeskich producentów. Piwo Budvar produkowane jest np. tylko w Czeskich Budziejowicach; podobnie działa praski Smichov, producent Staropramena. W Pradze zakończono jednocześnie produkcję licencjonowanych piw – Asahi Super Dry oraz Stella Artois.

Z Pragi Piotr Górecki