epa07068560 Finnish Formula One driver Kimi Raikkonen of Scuderia Ferrari walks after signing autographs to fans at the Suzuka Circuit in Suzuka, central Japan, 04 October 2018. The Japanese Formula One Grand Prix will take place on 07 October. EPA/FRANCK ROBICHON Dostawca: PAP/EPA.
                                        

            Fiński kierowca Formuły 1 Kimi Raikkonen przed Grand Prix Japonii zaskoczył dziennikarzy prezentując tomik własnej poezji haiku, która była pisana przez wiele lat w „chwilach zadumy”.
      
            Jest to już druga publikacja mistrza świata z 2007 roku. 16 sierpnia ukazała się autobiografia, która w Finlandii przekroczyła już nakład 100 tysięcy egzemplarzy, drukowane jest już czwarte wydanie, a kilkanaście zagranicznych wydawnictw kupiło prawa do tłumaczenia.

Tym razem jest to poezja w formie haiku, w której każdy wiersz składa się z 17 sylab i trzech linijek w kompozycji 5+7+5.

Jak wyjaśnił prawnik kierowcy Sami Vila jest to twórczość absolutnie własna, a forma i czas prezentacji jest nie tylko ukłonem w stronę Japonii. Wybrana została z powodu odpowiadającej autorowi mentalnie struktury, która jest bardzo popularna w Skandynawii, a szczególnie ulubiona przez słynących z małomówności Finów.

„Kimi od lat spisywał swoje odczucia w różnych chwilach zadumy nad życiem i podczas przemyśleń nad nim i to od razu po angielsku. Teraz powstał z nich tomik, z którego autor jest bardzo dumny” - powiedział Vila fińskiej gazecie „Ilta-Sanomat”.

Wyjaśnił też, że za wydaniem tomiku stoi jeden ze sponsorów kierowcy.

Zbigniew Kuczyński