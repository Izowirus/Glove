US actor/cast member Mark Wahlberg poses for photographers during a photocall for 'Deepwater Horizon' in Rome, Italy, 03 October 2016. The movie opens in Italian theaters on 06 October. Archiwum fot. PAP/EPA/GIORGIO ONORATI
                                        

            Najlepiej opłacanym aktorem świata jest 46-letni Amerykanin Mark Wahlberg, który przez rok zarobił 68 milionów dolarów - podaje magazyn "Forbes" w dorocznym rankingu najlepiej zarabiających aktorów na świecie.
      
            Jak podała AP, doroczną listę magazynu "Forbes" za rok 2017 otwiera amerykański gwiazdor Hollywoodu Mark Wahlberg, który zarobił 68 milionów dolarów. 46-letni aktor osiągnął takie wpływy dzięki występom w filmach "Tata kontra tata 2" i "Transformers: Ostatni Rycerz".

Były raper, a obecnie aktor Dwayne "The Rock" Johnson zajął drugie miejsce w rankingu "Forbesa" z zarobkami oszacowanymi na 65 milionów dolarów.

Mark Robert Michael Wahlberg, znany również jako Marky Mark, urodził się 5 czerwca 1971 r. w Dorchester. Jest amerykańskim aktorem, producentem filmowym, hip-hopowcem i modelem. Po raz pierwszy na dużym ekranie pojawił się w 1994 r. w komedii "Renaissance Man". Był dwukrotnie nominowany do Oscara - za rolę detektywa sierżanta Dignama z Bostonu w dramacie kryminalnym Martina Scorsese "Infiltracja" ("The Departed", 2006) oraz w kategorii najlepszy film za "Fightera" w reżyserii Davida O. Russella (2010). W 1991 r. wziął udział "w roznegliżowanej reklamie" męskiej bielizny słynnego kreatora mody Calvina Kleina.

W ubiegłym tygodniu magazyn "La La Land" poinformował, że najlepiej opłacaną aktorką świata w 2017 r. była Emma Stone, zdobywczyni Oscara za główną rolę kobiecą w filmie "La La Land". W ciągu roku zarobiła 26 milionów dolarów brutto.

Trzy największe gwiazdy Bollywoodu - Shah Rukh Chan (38 milionów dolarów), Salman Khan (37 milionów dolarów) i Akshay Kumar (35,5 miliona dolarów) - zajęły na liście "Forbesa" odpowiednio 8., 9. i 10. miejsce.

"Forbes" szacuje zarobki aktorów brutto - przed opłaceniem należnych podatków państwowych i stanowych, pensji menadżerów i agentów, etc. Pełne zestawienie magazynu "Forbes" na stronie: https://www.forbes.com/sites/natalierobehmed/2017/08/22/the-worlds-highest-paid-actors-2017-mark-wahlberg-leads-with-68-million/#134f57793f92.