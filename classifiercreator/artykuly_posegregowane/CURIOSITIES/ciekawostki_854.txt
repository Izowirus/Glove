Poeple sit in the water front on the lagoon before Pope Benedict XVI's visits St. Mark's Square, Venice, Italy on 07 May 2011. Pope Benedict XVI is making a pastoral visit to Aquileia and Venice in northeast Italy on 07 - 08 May 2011 where he will celebrate Sunday Mass at St. Mark’s Basilica in Venice.  EPA/DANIEL DAL ZENNARO
Dostawca: PAP/EPA. PAP/EPA © 2017 / DANIEL DAL ZENNARO
                                        

            Władze Wenecji wprowadziły zakaz otwierania nowych lokali gastronomicznych, sprzedających jedzenie na wynos. Rozporządzenie zarządu miasta, poparte w czwartek przez radę samorządową, dotyczy głównie piekarni pizzy i punktów z kebabem.
      
            Decyzję umotywowano troską o godny wygląd Wenecji i chęcią powstrzymania masowego wśród turystów zwyczaju jedzenia na ulicach i w pobliżu zabytków czy wręcz urządzania pikników na schodach kościołów i pałaców.

Od dawna straż miejska prowadzi walkę z takimi zachowaniami, które są też piętnowane w lokalnych mediach.

Tego rodzaju postępowanie turystów nie licuje z bogactwem kulturowym miasta - argumentują władze, które ponadto zauważają, że wraz z notowanym ostatnio wzrostem liczby lokali oferujących jedzenie na wynos, obniżyła się jego jakość. To zaś, zaznaczono, ma również negatywny wpływ na to, jak Wenecja postrzegana jest przez tych, którzy tam przyjeżdżają.

Zakazem nie objęto jedynie lodziarni.

Rozporządzenie zakazuje otwierania nowych punktów gastronomicznych zarówno w historycznym centrum, jak i na wyspach.