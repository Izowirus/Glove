epa04923658 A giant Lenin head, lies secured on the loading area of a truck in Berlin, Germany, 10 September 2015. The head of the Lenin monument, which was dismantled in 1991, will be part of the exhibition 'Enthuellt. Berlin und seine Denkmaeler' ('Revealed. Berlin and his monuments').  EPA/GREGOR FISCHER 
Dostawca: PAP/EPA. PAP/EPA © 2016 / GREGOR FISCHER
                                        

            W Zaporożu na południowym wschodzie Ukrainy zakończono w czwartek demontaż największego pomnik Lenina w kraju. Usuwanie statui, która wraz z postumentem mierzyła prawie 20 metrów, trwało 30 godzin.
      
            Przygotowania do operacji zajęły aż sześć dni. W tym czasie kilka razy rwały się liny, z pomocą których unoszono posąg wodza bolszewickiej rewolucji. W czwartek po południu Lenin został w końcu oderwany od podstawy pomnika i położony na ziemi, po czym wywieziono go z centrum miasta.

Usuwaniu pomnika przyglądało się około 200 gapiów – podała stacja telewizyjna 112.ua. „On dał nam życie i wychował nas na swoich ideach. Nie zapomnimy! To krzyczy moja dusza!” – mówiła 88-letnia emerytka, która obserwowała akcję demontażu.

Pomnik Lenina stanął na centralnym placu Zaporoża w 1964 roku. Jego postać odlano z brązu, zaś podstawę wykuto z różowego granitu. W ostatnich latach podjęto kilka nieudanych prób jego obalenia, a samego Lenina ubierano w tradycyjną ukraińską haftowaną koszulę i w strój piłkarskiej reprezentacji Ukrainy.

Ostateczną decyzję o rozebraniu pomnika rada miejska Zaporoża podjęła w lutym. Lokalne władze zobowiązane były do jego usunięcia w związku z przyjętą w ubiegłym roku przez parlament ustawą zakazującą propagandy komunizmu i nazizmu oraz ich symboli.

Z Kijowa Jarosław Junko