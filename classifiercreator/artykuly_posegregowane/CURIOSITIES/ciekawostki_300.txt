epa06444313 Giant waves arrive at the coast in Lugo, Galicia, northern Spain, 16 January 2018. The regional authorities for sea and coast security have declared the 'orange' alert due to giant waves and strong winds in the region.  EPA/Eliseo Trigo 
Dostawca: PAP/EPA. Archiwum PAP/EPA © 2018 / Eliseo Trigo
                                        

            Brazylijski surfer Rodrigo Koxa popłynął u wybrzeży Nazare w środkowej Portugalii na fali o wysokości 24,38 m (80 stóp), czym ustanowił rekord świata - poinformowała Liga Światowa Surfingu.
      
            38-letni Brazylijczyk z Sao Paulo po wyczynie cieszył się jak dziecko i nie mógł uwierzyć, że udało mu się ustanowić rekord świata.

"Dziękuję wszystkim za wsparcie. Pomogliście mi uwierzyć, że było to możliwe. Co za honor, wciąż nie mogę znaleźć słów" - napisał na swoim profilu na Facebooku Koxa.

Poprzedni najlepszy wynik globu został ustanowiony także w Nazare w listopadzie 2011 roku. Amerykanin Garrett McNamara surfował na fali o wysokości 23,77 m (78 stóp).

Mały port Nazare w środkowej Portugalii słynie ze specyficznych prądów morskich i wiatrów, które sprawiają, że pojawiają się tam gigantycznej wysokości fale. To mekka surferów z całego świata.