epa04795053 US humanitarian and actress Angelina Jolie addresses the African Union Summit in Sandton, Johannesburg, South Africa, 12 June 2015. Jolie is a special envoy of the United Nations High Commissioner for Refugees (UNHCR) and was invited to by AU Commission head Nkosazana Dlamini-Zuma to speak at the summit. EPA/STR Dostawca: PAP/EPA. Archiwum PAP/EPA © 2016 / STR
                                        

            Angelina Jolie została mianowana profesorem wizytującym na prestiżowej brytyjskiej uczelni London School of Economics. Czołowa gwiazda Hollywood ma prowadzić zajęcia ze studentami w ramach nowego programu studiów magisterskich "Kobiety, Pokój i Bezpieczeństwo".
      
            Program ma propagować równość obu płci i pomagać kobietom będącym ofiarami konfliktów na całym świecie. Wśród pozostałych trzech nowych wykładowców znalazł się były brytyjski minister spraw zagranicznych William Hague, który w 2010 r. wystąpił, razem z Angeliną Jolie, z inicjatywą zapobiegania przestępstwom seksualnym w rejonach konfliktów.

Jolie, która jest również specjalną wysłanniczką Wysokiego Komisarza ONZ ds. Uchodźców, wyraziła nadzieję w opublikowanym oświadczeniu, że inne instytucje akademickie pójdą za przykładem nowego programu. "Konieczne jest bowiem pogłębienie dyskusji o rozszerzeniu praw kobiet i położeniu kresu bezkarności za przestępstwa, które w sposób nieproporcjonalny dotykają kobiet w rejonach konfliktów" – oświadczyła Jolie. Jako szczególnie palący problem wymieniła przestępstwa na tle seksualnym, których ofiarami padają kobiety.

Aktorka dodała, że "z niecierpliwością" oczekuje rozpoczęcia pracy ze studentami, z którymi chce się podzielić doświadczeniami ze swojej pracy specjalnej wysłanniczki ONZ.