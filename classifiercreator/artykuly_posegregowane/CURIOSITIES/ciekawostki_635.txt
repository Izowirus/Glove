Lublin, 11.12.2010. Maraton pisania listów w Lublinie. Maraton Pisania Listów w obronie osób, których prawa zostały złamane rozpoczął się w sobotę, 11 bm. Akcję, która jest polskim pomysłem obecnie realizowanym na całym świecie, już po raz jedenasty zorganizowała Amnesty International (AI). Pisanie listów w całej Polsce potrwa do niedzieli. (wp/soa)
PAP/Wojciech Pacewicz PAP © 2017 / Wojciech Pacewicz
                                        

            Kurs trzymania długopisu w ręku - to inicjatywa nauczycieli ze szkoły średniej w Campobasso na południu Włoch. Jak mówią, uczniowie urodzeni w epoce cyfrowej nie wykształcili w sobie tej umiejętności i mają z tym problem; dlatego trzeba ich tego nauczyć.
      
            Włoskie media zauważają, że podczas gdy Ministerstwo Oświaty przeznacza miliony euro na cyfryzację placówek w całym kraju, w zespole szkół w małym regionie Molise postanowiono pójść pod prąd i nauczyć uczniów jednej z najprostszych czynności manualnych, jaką można sobie wyobrazić.

Nauczyciele stwierdzili, że umiejętność właściwego trzymania długopisu czy ołówka w ręku powoli zanika i należy szkolić młode pokolenia, by jej nie zatraciły.

Pedagodzy odnotowali zarazem, że nie chodzi przy tym wyłącznie o to, jak poprawnie wziąć do ręki długopis. Problem ich zdaniem jest poważniejszy.

"W ostatnich latach wraz z użyciem narzędzi multimedialnych stracono też poczucie znaczenia pisma i zmienił się język. Zauważyliśmy też poważne trudności w procesie myślenia" - powiedziała cytowana przez Ansę wicedyrektor szkoły Teresa D'Elisa.

Kurs trzymania długopisu zorganizowano w szkole we współpracy z producentem artykułów piśmiennych. Przyświeca mu zaś hasło: "Kto dobrze pisze, ten dobrze myśli".

Z Rzymu Sylwia Wysocka