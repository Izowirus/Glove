Słynny projektant Karl Lagerfeld ma w swoim dorobku wiele prac niezwiązanych z modą. Były już budynki, wnętrza, butelki coli i kostiumy baletowe. Do swego portfolio Lagerfeld dołożył właśnie kredki i pastele.
      
            Lagerfeld nawiązał właśnie współpracę z wytwórnią ołówków Faber-Castell, stwarzając komplet do rysowania o nazwie Karlbox.

Zaprojektowane niczym pudełko na biżuterię kredki Karlbox to akcesoria "Premium", z wyższej półki. Według pomysłu Karla Lagerfelda wyprodukowanych zostanie 2500 kopii zestawu ołówków firmowanych jego imieniem. Do kupienia w butikach Karla Lagerfelda oraz od 19 września w Bon Marche przy Rive Gauche w Paryżu.

Sprzedawane będą za niemałą cenę, bo po 2500 euro. W pudełku Karlbox znajduje się 350 ołówków i akcesoriów do rysowania i malowania, skompletowanych w czarnym, lakierowanym drewnianym pudełku, stworzonym według pomysłu projektanta domu mody Chanel.