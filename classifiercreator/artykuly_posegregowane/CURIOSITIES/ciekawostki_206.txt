epa06832107 Mick Jagger of the British Rock band The Rolling Stones performs during a concert at the Olympiastadion in Berlin, Germany, 22 June 2018. About 67,000 tickets for The Rolling Stones 'No Filter' tour concert were sold out.  EPA/HAYOUNG JEON 
Dostawca: PAP/EPA. Archiwum PAP/EPA © 2018 / HAYOUNG JEON
                                        

            Polska, co za piękny kraj, jestem za stary by być sędzią, ale jestem dość młody, by śpiewać - powiedział podczas niedzielnego koncertu w Warszawie do swych fanów lider zespołu The Rolling Stones Mick Jagger.
      
            Koncert The Rolling Stones odbywa się w na PGE Narodowym w ramach europejskiego tournee "Stones – No Filter".

W niedzielę wieczorem pojawiło się w internecie nagranie, na którym słychać jak Mick Jagger pozdrawia swoich fanów. "Jak się macie, Warszawo?" - pyta po angielsku. Następnie w języku polskim dodaje: "Polska, co za piękny kraj, jestem za stary by być sędzią, ale jestem dość młody, by śpiewać".

Kilka dni temu były prezydent Lech Wałęsa wystosował do The Rolling Stones list, w którym poprosił członków zespołu o wsparcie w obronie niezależności sądów. "Wiele osób w Polsce broni wolności, ale potrzebuje wsparcia. Jeśli możecie powiedzieć, lub zrobić cokolwiek, będąc w Polsce, będzie to dla nich naprawdę dużo znaczyć" - zwrócił się z apelem do "Stonesów" Lech Wałęsa.

Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przechodzą z mocy prawa sędziowie SN, którzy ukończyli 65. rok życia. W związku z tym sędziowie ci od 4 lipca według ustawy przestają pełnić swe funkcje. Mogą oni dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyrazi zgodę na dalsze zajmowanie stanowiska sędziego SN.

I prezes SN Małgorzata Gersdorf - która ukończyła 65 lat - nie złożyła takiego oświadczenia. Oświadczyła, że "stanowisko prezesa SN, niezależnie od tego kto by nim był, ma kadencyjność określoną w konstytucji" i kadencyjność ta "nie podlega dyskusjom i zmianom ustawowym".

Niedzielny Koncert jest czwartym występem Stonesów w Polsce. Ostatni raz zespół zagrał w naszym kraju w 2007 r. Wcześniej wystąpił w 1998 r. na Stadionie Śląskim w Chorzowie oraz w 1967 r. na dwóch koncertach w Sali Kongresowej Pałacu Kultury i Nauki w Warszawie.