epa03811767 The empty road of Via dei Fori Imperiali next to the Colosseum after it was transformed into a pedestrian zone in central Rome, Italy, early 03 August 2013. The central boulevard alongside the historic Roman Forum was transformed into a pedestrian and bicycle zone, with private vehicles being banned from a stretch of road starting from 5:30 local time on 03 August, marking a revolution in mobility for Rome's historic centre. Pedestrians, bicycles, emergency vehicles, buses and taxis will be the only traffic allowed in the future. The street's heavy traffic has been blamed for causing damage to surrounding structures because of pollution and vibration over the decades.  EPA/MASSIMO PERCOSSI 
Dostawca: PAP/EPA. PAP/EPA © 2018 / MASSIMO PERCOSSI
                                        

            Rekordową sumę 15 milionów euro muszą wypłacić władze Rzymu kierowcom i motocyklistom w ramach odszkodowań za wypadki i zniszczenia pojazdów z powodu dziur w jezdniach, które są prawdziwą zmorą w całym mieście. W zeszłym roku wypłacono łącznie 7 mln euro.
      
            Urzędowi do spraw ubezpieczeń w zarządzie miasta wystawiony zostanie w tym roku wyjątkowo słony rachunek za wyrwy, groźne szczeliny i "kratery", w jakie wpadają rzymscy kierowcy na jezdniach, ale także piesi na dziurawych chodnikach niemal na każdej ulicy.

Jak wyjaśniono, prognozowana przez magistrat łączna kwota 15 milionów euro odszkodowań w 2018 roku została obliczona na podstawie liczby już złożonych wniosków o ich wypłatę.

Obecny fatalny stan nawierzchni tłumaczy się obfitymi ulewami w minionych miesiącach oraz opadami śniegu i mrozem w lutym.

"Wzrost liczby skarg jest ściśle związany z opadami deszczu, jaki spadł w okresie zimowym"- wyjaśnił dyrektor biura ds. ubezpieczeń Andrea Toschi.

"W tym roku – dodał - było to szczególnie intensywne zjawisko pogodowe, które wywołało większe problemy". Ponadto zdaniem szefa biura polemika w mediach na temat dziur w jezdniach skłoniła więcej osób do złożenia skarg i domagania się odszkodowań za poniesione straty.

Nie ulega wątpliwości, że ten rok będzie rekordowy pod względem wysokości wypłat. W zeszłym roku suma ta wyniosła 7 mln euro, w 2016 - ponad 10 mln euro, a w 2015 - 14 milionów.

"Podstawową przyczyną obecnej sytuacji jest brak konserwacji dróg w 2017 roku. Niewyłożenie pieniędzy na ten cel doprowadziło do kompletnej ruiny drogi w stolicy"- powiedział rzymski radny z opozycyjnej centrolewicy Marco Palumbo. Jak dodał, "2018 stał się straszliwym rokiem pod względem wypadków drogowych i upadków pieszych na ulicach Rzymu".

Ogłoszenie tych oficjalnych prognoz zbiegło się w czasie z podaniem przez stołeczne media informacji o fiasku eksperymentu z rzekomo nadzwyczaj wytrzymałym asfaltem, który władze postanowiły wypróbować na kilku jezdniach w ramach wielkiej akcji usuwania tysięcy dziur w dwóch dzielnicach.

Wybrano, jak się zauważa, jedynie te dzielnice, w których w niedzielę odbędą się wybory ich władz. Po kilku godzinach eksperymentalny asfalt popękał.

Z Rzymu Sylwia Wysocka