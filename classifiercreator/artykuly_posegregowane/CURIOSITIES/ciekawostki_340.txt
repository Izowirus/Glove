epa05943335 Prince Philip, The Duke of Edinburgh leaves Buckingham Palace in London, Britain, 04 May 2017. The Duke of Edinburgh, 95, will stand down from royal public events as of from Autumn 2017. The Queen will continue to carry out royal public engagements as usual.  EPA/ANDY RAIN 
Dostawca: PAP/EPA. Archiwum PAP/EPA © 2018 / ANDY RAIN
                                        

            Małżonek królowej Elżbiety II, książę Edynburga Filip, przeszedł w środę pomyślnie operację wymiany stawu biodrowego i dochodzi do sił w szpitalu - podał Pałac Buckingham.
      
            Książę Filip został przyjęty we wtorek do londyńskiego szpitala Króla Edwarda VII, gdzie zwykle leczy się rodzina królewska.

"Książę Edynburga przeszedł pomyślnie operację wymiany stawu biodrowego. Książę na tym wczesnym etapie pooperacyjnym w zadowalający sposób dochodzi do siebie" - poinformował w oświadczeniu Pałac Buckingham, dodając, że książę Filip najprawdopodobniej pozostanie w szpitalu przez kilka dni.

Książę Filip, który ma obecnie 96 lat, wycofał się z życia publicznego w sierpniu zeszłego roku. Nie towarzyszył w zeszły czwartek 91-letniej królowej Elżbiecie II w nabożeństwie ani nie wziął udziału w wielkanocnych uroczystościach kościelnych w kaplicy św. Jerzego na zamku w Windsorze.