Łódź, 28.04.2014. Fauna - lemurzyca katta z łódzkiego ZOO urodziła dwa młode lemury. Młode kurczowo trzymają się matki. gm/soa  PAP/Grzegorz Michałowski PAP © 2018 / Grzegorz Michałowski
                                        

            Wystawę zdjęć zwierząt autorstwa pracownika łódzkiego zoo - Włodzimierza Stanisławskiego - można od poniedziałku oglądać w foyer Teatru Muzycznego w Łodzi. Łódzka scena rozpoczyna współpracę z Miejskim Ogrodem Zoologicznym, który obchodzi 80-lecie.
      
            Jak przypomniał Krzysztof Karbowiak z "Muzycznego", teatr przygotowuje się do październikowej premiery musicalu "Madagaskar - Muzyczna Przygoda". Widowisko powstaje na podstawie animowanego filmu wytwórni DreamWorks.

"Główni bohaterowie spektaklu, to również mieszkańcy Miejskiego Ogrodu Zoologicznego w Łodzi, który w tym roku obchodzi swoje 80-lecie istnienia. Oczywiste było zatem nawiązanie wzajemnej współpracy przez obie jednostki" - wyjaśnił. Dodał, że w ramach współpracy prowadzonych ma być szereg przedsięwzięć, a rozpoczyna ją wystawa prac wieloletniego pracownika ogrodu Włodzimierza Stanisławskiego.



Będzie to szósta wystawa indywidualna fotografa. Wcześniejsze ekspozycje to "Kalahari - raj zwierząt" (2006 r.), "Słowińskie pejzaże" (2008 r.), "W poszukiwaniu koloru" (2010 r.), "W krainie niezachodzącego słońca – Islandia" (2016 r.) oraz wystawa w miejscowości Turtul na Suwalszczyźnie z okazji 40-lecia Suwalskiego Parku Krajobrazowego (2016 r.).



Przy okazji wernisażu zostaną również wystawione wizualizacje nowych inwestycji na terenie ogrodu zoologicznego, które zostały zrealizowane i które są planowane do realizacji w najbliższym czasie.