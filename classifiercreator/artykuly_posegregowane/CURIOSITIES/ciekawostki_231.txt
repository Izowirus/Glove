epaselect epa06241812 A general view over the Colosseum after the Inauguration of the new Colosseum visit, which provides access to IV and V levels, Rome, Italy, 3 October 2017.  EPA/ALESSANDRO DI MEO 
Dostawca: PAP/EPA. PAP/EPA © 2018 / ALESSANDRO DI MEO
                                        

            17-letni turysta z Austrii został spisany przez karabinierów w Rzymie i odpowie z wolnej stopy za to, że oberwał fragment antycznego muru Koloseum i chciał go ukraść. Przyłapany został na gorącym uczynku - podały w niedzielę media.
      
            Nastolatek został zauważony przez karabinierów patrolujących amfiteatr w chwili, gdy odrywał kawałek muru z jego zewnętrznej ściany. Nieświadomy tego, że jest obserwowany, schował cenny fragment do plecaka. Wtedy pojawili się funkcjonariusze.

Wylegitymowali i spisali turystę. Odpowie on za przywłaszczenie sobie dobra kultury, należącego do państwa.

W Koloseum regularnie dochodzi do aktów wandalizmu, na przykład wydrapywania inicjałów na murze. Sprawcy, głównie cudzoziemcy, są zazwyczaj natychmiast zatrzymywani i surowo karani.