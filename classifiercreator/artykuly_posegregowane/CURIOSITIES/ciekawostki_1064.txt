Rękodzieło w dawnym stylu wraca do łask. Szydełkowanie jest doceniane nie tylko z powodu pięknych wzorów, ale  także  ze względu na swe terapeutyczne właściwości. Warsztaty nauki szydełkowania organizuje warszawska Sztukarnia.
      
            Szydełkowanie na pewno uspokaja, pobudza inwencję twórczą, daje satysfakcję, gdy zrobimy coś pięknego. Praktycznie może się go nauczyć każdy. Nie trzeba być mistrzem, by wydziergać szalik, narzutę lub kolorową biżuterię. Ta ostatnia cieszy się obecnie wielką popularnością.

Tej techniki rękodzieła można się nauczyć na specjalnych warsztatach, które organizuje warszawska Sztukarnia. Najbliższe zajęcia - 16 listopada.

Podczas warsztatów można będzie się nauczyć tworzenia różnych kształtów, łączenia kolorów, a przede wszystkim szydełkowej improwizacji. Jak stworzyć wzór siatki a jak ścisły splot? Jak zrobić niebanalne kolczyki i naszyjnik? Jakie są techniki łączenia szydełkowej koronki z paciorkami, kamieniami i elementami metalowymi? Tego dowiemy się na warsztatach.

Warsztaty z podstaw szydełkowania poprowadzi Anna Micał, absolwentka Uniwersytetu Ludowego Rzemiosła Artystycznego, czeladnik w dziedzinie haftu i koronki.

Szydełko dla początkujących, 16 listopada godz. 19.00, Centrum Artystyczne Sztukarnia, Odolańska 60, Warszawa.