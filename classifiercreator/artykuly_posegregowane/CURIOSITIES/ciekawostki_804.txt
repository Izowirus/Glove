Real Madrid's forward Cristiano Ronaldo watches the semi final match beetwen Spain's Rafael Nadal and Serbia's Novak Djokovic at  the Mutua Madrid Open tennis tournament in Madrid, Spain, 13 May 2017. Archiwum, fot. PAP/EPA/SERGIO BARRENECHEA
                                        

            Portugalski piłkarz Realu Madryt Cristiano Ronaldo jest najlepiej zarabiającym sportowcem na świecie drugi rok z rzędu - wynika z zestawienia magazynu "Forbes". W sezonie 2016/17 gwiazdor "Królewskich" zarobił 93 miliony dolarów.
      
            Ronaldo otrzymał 58 mln dolarów od Realu i drużyny narodowej, wliczając też nagrody za zwycięstwa w turniejach. W tym sezonie Real wywalczył mistrzostwo Hiszpanii i triumfował w Lidze Mistrzów. Pozostałe 35 mln to dochody z umów ze sponsorami.

Drugi w zestawieniu jest amerykański gwiazdor ligi NBA LeBron James - 86,2 mln. W porównaniu z zestawienie sprzed roku, koszykarz Cleveland Cavaliers wyprzedził Lionela Messiego. Argentyńczyk spadł na trzecią pozycję - 80 mln.

Pierwszą kobietą w rankingu, na 51. pozycji, jest amerykańska tenisistka Serena Williams. Obecnie wiceliderka światowego rankingu jest w ciąży i zawiesiła karierę.

Sportowcy o najwyższych zarobkach w okresie od czerwca 2016 do czerwca 2017 (wg magazynu "Forbes"):

1. Cristiano Ronaldo (Portugalia, piłka nożna) 93,0 mln dolarów
2. LeBron James (USA, koszykówka) 86,2
3. Lionel Messi (Argentyna, piłka nożna) 80,0
4. Roger Federer (Szwajcaria, tenis) 64,0
5. Kevin Durant (USA, koszykówka) 60,6
6. Andrew Luck (USA, futbol amerykański) 50,0
. Rory McIlroy (Irlandia Płn., golf) 50,0
8. Stephen Curry (USA, koszykówka) 47,3
9. James Harden (USA, koszykówka) 46,6
10. Lewis Hamilton (W. Brytania, Formuła 1) 46,0