Łódź, 13.05.2017. Piosenkarz Krzysztof Krawczyk podczas plenerowego koncertu inaugurującego łódzkie Senioralia, 13 bm. (gm/nlat) Archiwum fot. PAP/Grzegorz Michałowski
                                        

            To pierwszy taki album na polskim rynku! Krzysztof Krawczyk nagrał płytę ze swoim synem, Krzysztofem jr. Krążek zatytułowany jest "Nasz cały świat, muzyki świat".
      
            Album powstawał dwa lata w "głębokiej tajemnicy" - czytamy na oficjalnej stronie Krzysztofa Krawczyka seniora.

Na płycie znalazło się kilka evergreenów w wersji angielskiej (syn Krawczyka podstawową szkołę kończył w USA) oraz kilka piosenek z repertuaru Krawczyka seniora, ale nie największe przeboje, tylko piosenki, które zarówno muzycznie, jak i tekstowo, pasują do takich męskich duetów.

Producentami nagrań są Andrzej Kosmala, przyjaciel i menedżer Krzysztofa Krawczyka seniora oraz Ryszard Kniat. "Nie mamy jeszcze wydawcy i dlatego nie możemy jeszcze określić daty ukazania się płyty na rynku" - wyjaśniają na profilu K & K Studio.

"Wypuszczamy tę informację, bo już mamy z Krzysztofem dosyć tych niesprawiedliwych prasowych zarzutów, że Ojciec zlekceważył talenty Krzysztofa Juniora" - dodają producenci na profilu K&K Studio.