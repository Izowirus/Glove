epaselect epa06495630 Elisa Costantini, the winner of the 'Festa delle Marie' (Marie contest), descends on a zip line from the Campanile (Bell Tower) into the Piazza San Marco (St Mark's Square) during the traditional 'Volo dell'Angelo' (lit.: Flight of the Angel) event that marks the official opening of the celebrations of the Venice Carnival at St. Mark's Square, in Venice, Italy, 04 February 2018. The carnival season in the historical lagoon city attracts revellers from around the world every year.  EPA/ANDREA MEROLA 
Dostawca: PAP/EPA. PAP/EPA © 2018 / ANDREA MEROLA
                                        

            Około 70 tysięcy osób przybyło w niedzielę na zabawy karnawału w Wenecji - poinformowała straż miejska. Przed południem ograniczona ze względów bezpieczeństwa liczba 20 tysięcy ludzi wzięła udział w jego inauguracji.
      
            Oficjalnie wenecki karnawał otworzył na Placu świętego Marka spektakularny Lot Anioła, czyli zjazd młodej kobiety na linie z dzwonnicy bazyliki. Zaszczytu tego dostąpiła 19-letnia wenecjanka Elisa Costantini, studentka miejscowego uniwersytetu, która w zeszłym roku otrzymała tytuł miss karnawału.

Ubrana była w błyszczącą suknię, udekorowaną skrzydłami z biało-niebiesko-czerwonych piór.

Owacyjnie witana zjechała przy dźwiękach pieśni „Ave Maria” Franza Schuberta w wykonaniu Luciano Pavarottiego i zmarłej w styczniu Dolores O'Riordan z irlandzkiej grupy The Cranberries.

Po raz pierwszy w historii karnawału nad Canal Grande władze miejskie wyznaczyły limit 20 tysięcy osób, które wpuszczono na plac przed bazyliką świętego Marka na ceremonię inauguracji. Teren otoczono bramkami kontrolnymi, przy których sprawdzano uczestników zabawy.

W całym historycznym centrum Wenecji wprowadzone zostały nadzwyczajne środki bezpieczeństwa, by uniknąć tworzenia się zatorów i ścisku w wąskich uliczkach.