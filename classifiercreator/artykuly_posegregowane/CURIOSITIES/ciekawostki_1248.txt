epa05019250 A general view for a beach in Sharm el-Sheikh, Egypt, 10 November 2015. About 25,000 Russian tourists returned home from Egypt over the weekend, amid fears that a terrorist bomb could have brought down an airliner last week. President Vladimir Putin ordered a suspension of passenger flights from Russia to Egypt after an airliner apparently exploded on October 31 while flying over Egypt's Sinai Peninsula, killing all 224 people aboard. EPA/NAMIR GALAL/ALMASRY ALYOUM EGYPT OUT Dostawca: PAP/EPA. Archiwum PAP/EPA © 2016 / NAMIR GALAL/A
                                        

            Liczba turystów odwiedzających Egipt spadła w pierwszych czterech miesiącach tego roku o 48,78 procent w porównaniu z tym samym okresem 2015 roku - podała w środę egipska agencja statystyczna CAPMAS.
      
            Od stycznia do kwietnia Egipt odwiedziło 1 575 700 osób, rok wcześniej 3 076 200.

Według CAPMAS w 2015 roku do Egiptu przyjechało 9 327 804 turystów, o 5,6 procent mniej niż w roku 2014.

Egipski przemysł turystyczny, w dużym stopniu oparty na przyjazdach turystów z Rosji, ucierpiał znacznie po zakazie lotów pasażerskich do tego kraju w związku z zestrzeleniem w październiku ubiegłego roku nad półwyspem Synaj rosyjskiego samolotu, którego pasażerowie spędzili urlop w Szarm el-Szejk.

Według międzynarodowych ekspertów do spadku liczby turystów w Egipcie przyczynił się też wypadek nad Morzem Śródziemnym egipskiego samolotu pasażerskiego lecącego w maju z Paryża do Kairu z 224 osobami na pokładzie; samolotu do tej pory nie odnaleziono.

Dochody z turystyki w Egipcie wyniosły w pierwszym kwartale bieżącego roku 500 mln dolarów, czyli trzy razy mniej niż w tym samym okresie 2015 roku.

Wśród turystów, którzy w pierwszym kwartale odwiedzili Egipt, jedynie 13,2 procent pochodziło z Europy Wschodniej, w tym 54 procent z Ukrainy. 35 procent przybyszów przyleciało z Europy Zachodniej, z czego 36 procent stanowili Niemcy. 28 procent turystów przybyło z Bliskiego Wschodu, z czego 30 procent to Saudyjczycy.

W 2010 roku, przed rewolucją, która odsunęła od władzy wieloletniego autokratycznego prezydenta Egiptu Hosniego Mubaraka, kraj ten odwiedziło prawie 15 mln turystów.