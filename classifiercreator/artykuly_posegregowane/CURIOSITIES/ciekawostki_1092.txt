epa01866866 (FILE) Picture dated 13 September 2009 of the Versailles Palace, Versailles, France, showing the bronze statue 'Le Rhone', created by the famous French sculptor Jean-Baptiste Tuby. The Versailles Palace organizes special activities for the visitors during the European Heritage Days. France celebrates its architectural and cultural heritage on 19 and 20 September 2009 by participating in the 26th edition of European Heritage Days. For the occasion, 15,000 monuments, castles, and historical treasures will be open to the public, many for free.  EPA/HORACIO VILLALOBOS
Dostawca: PAP/EPA. Archiwum PAP/EPA © 2011 / HORACIO VILLALOBOS
                                        

            O przyłapaniu pięciu pracowników pałacu królewskiego w Wersalu na sprzedaży fałszywych biletów wstępu doniósł w piątek zajmujący się sztuką portal Art Newspaper. Szajka od sierpnia naraziła muzeum na straty w wysokości 250 tys. euro.
      
            Dwie kobiety i dwóch mężczyzn oskarżono o oszustwo. Piąty zatrzymany, który od kilku lat pracował w Wersalu sezonowo, podejrzany o kierowanie procederem trafił za kratki, ale zaprzecza, jakoby brał udział w oszustwie.

Szajka wykorzystywała zarówno bilety stare, jak i podrobione. Dostawali je w kasie ci zwiedzający, którzy płacili gotówką, a następnie wspólnicy przy wejściu na teren obiektu przepuszczali ich przez bramkę. Fałszywych i starych biletów nie wkładano jednak do maszyny i proceder ten był uprawiany do czasu, aż zauważyli to inni pracownicy i zawiadomili przełożonych.

Aresztowany w zeszłą niedzielę mężczyzna miał przy sobie około 150 fałszywych biletów, które sprzedawane były po 10 euro. Wstęp do samego pałacu i na wystawy czasowe w Wersalu kosztuje zwykle 15 euro, a zwiedzanie całego kompleksu pałacowo-parkowego - 25 euro.

Prowadzący dochodzenie chcą rozszerzyć je na cały 2016 rok. W zeszłym roku Wersal zwiedziło ponad 7 mln turystów.

Podrabianie biletów wstępu do muzeów miało miejsce również sześć lat temu w Marsylii i trzy lata temu w Luwrze.