epa05692597 The New Year's Eve Fireworks illuminate the sky above Sydney Harbour with its Opera House and Harbour Bridge, taken from Mrs Macquarie's Point in Sydney, Australia, 31 December 2016.  EPA/MICK TSIKAS AUSTRALIA AND NEW ZEALAND OUT 
Dostawca: PAP/EPA. PAP/EPA © 2016 / MICK TSIKAS
                                        

            Siedem ton fajerwerków wystrzelono w Sydney, które było pierwszą metropolią na świecie, gdzie powitano Nowy Rok. Sztuczne ognie i towarzysząca im muzyka nawiązywały do twórczości dwóch artystów, którzy odeszli w 2016 roku: Prince'a i Davida Bowiego.
      
            Północ wybiła w Sydney o godz. 14 czasu polskiego. Pokaz pirotechniczny, którym to uczczono, trwał 12 minut. W całym mieście zaostrzono środki bezpieczeństwa. Porządku i bezpieczeństwa na ulicach pilnowało dodatkowych dwa tysiące policjantów.

Do twórczości Prince'a i jego wielkiego hitu "Purple Rain" nawiązywał m.in. fioletowy kolor wystrzeliwanych fajerwerków. Do "kosmicznego" przeboju Bowiego "Space Oddity" z kolei - sztuczne ognie układające się w kształt Saturna, księżyca i gwiazd.

Mimo zagrożenia terrorystycznego, władze wzywały Australijczyków do normalnego świętowania sylwestra. "Najlepszym sposobem odpowiedzi na zagrożenie występujące na świecie jest walka o naszą wolność i cieszenie się naszą wolnością, a częścią tego jest świętowanie nadejścia Nowego Roku" - powiedział szef rządu stanu Nowa Południowa Walia Mike Baird.