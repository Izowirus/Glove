epa03428914 The grape harvest is underway in the vineyards at the archaeological site of Pompeii, near Naples, Italy, 11 October 2012. This is the thirteenth edition of the traditional cutting of the grapes for wine production in the experimental vineyards at the archaeological site.  EPA/CESARE ABBATE 
Dostawca: PAP/EPA. Archiwum PAP/EPA © 2016 / CESARE ABBATE
                                        

            W piątek we Włoszech rozpoczyna się sezon winobrania. Zbiory zostaną zainaugurowane tradycyjnie w krainie Franciacorta k. Brescii na północy. Według prognoz tegoroczne białe wino będzie gotowe na czas.
      
            Możliwe jest małe opóźnienie w przypadku wina czerwonego.

Rano w winnicy w miejscowości Coccaglio uroczyście zerwane zostaną pierwsze w tym roku winogrona odmiany Chardonnay, przeznaczone do produkcji musującego białego wina.

Związek włoskich rolników Coldiretti podkreślił, że z powodu niestabilnych warunków klimatycznych w poprzednich miesiącach sezon zbiorów rozpoczyna się o tydzień później niż w zeszłym roku.

Warto jednak przypomnieć, że w 2015 r. panowały wyjątkowe upały i susza, w związku z czym ubiegłoroczne winobranie zaczęło się najwcześniej w całej ostatniej dekadzie.

Wśród ekspertów dominuje optymizm co do jakości zbiorów, choć w ich zgodnej opinii nie będzie to rekordowy rocznik. Jednak nastroje są znacznie lepsze niż w lipcu, gdy gwałtowne gradobicia w dużej części Włoch wywołały obawy o stan upraw.

Zbiory w kolejnych regionach przewidziano na najbliższe tygodnie. Wiele winnic zaprasza z tej okazji całe rodziny na świętowanie otwarcia sezonu. Można wtedy wziąć udział w winobraniu i spróbować roczników z minionych lat.