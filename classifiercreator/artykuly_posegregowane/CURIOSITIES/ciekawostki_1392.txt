Warszawa 2009-09-30. Nz. radioodbiornik
wroa
PAP/Andrzej Wiktor/Archiwum Archiwum PAP © 2015 / Archiwum
                                        

            Słuchanie muzyki, dowiadywanie się o wydarzeniach z kraju i zagranicy, a także coraz częściej interaktywne zabawy i możliwość "wystąpienia" na jego antenie - oto, co na co dzień zapewnia nam radio. W sobotę przypada Światowy Dzień Radia.
      
            Dzięki radiu możemy słuchać muzyki, na bieżąco dowiadywać się o wydarzeniach z kraju i ze świata, brać udział w interaktywnych zabawach i konkursach, a także dzięki telefonicznemu kontaktowi "być" na antenie razem z prowadzącym audycję. A wśród znanych radiowców można wymienić takie nazwiska jak: Wojciech Mann, Marek Sierocki, Darek Maciborek, Rafał Bryndal, Szymon Majewski, Krzysztof "Jankes" Jankowski, Maciej Rock, Marzena Rogalska czy Ewa Drzyzga.

Jak przyznał niegdyś w rozmowie z PAP Life Marcin Wojciechowski, dziennikarz Radia Zet, uwielbia swoją pracę w radio, bo kocha słuchać muzyki. "Wydaje mi się, że gdyby nie było muzyki albo gdybym nagle ogłuchł - chyba bym zwariował! Nie wyobrażam sobie dnia bez muzyki. Muzyka gra mi non stop, nawet w nocy - oczywiście bardzo cicho, nie wybudzając mnie. Kiedy budzę się rano, już gra - już ją słyszę" - mówił Wojciechowski.

Światowy Dzień Radia - święto, które zawdzięczmy inicjatywie Hiszpanii - obchodzony jest od 2012 roku. Dzień ten upamiętnia inaugurację działalności rozgłośni Narodów Zjednoczonych, która powstała w 1946 roku. Celem obchodów święta jest zwrócenie uwagi na znaczenie radia jako środka komunikacji na całym świecie.