Podczas trwających w Genewie międzynarodowych targów motoryzacyjnych, XC40 zdobył tytuł samochodu roku w prestiżowym konkursie Car of The Year. Tym samym, nagroda po raz pierwszy w historii przypadła marce Volvo.
      
            SUV Volvo, który w kwalifikacji konkursowej otrzymał 325 punktów, zwyciężył Seata Ibizę (242 punkty), który uplasował się na drugim miejscu i samochód BMW 5-series (226 punktów), który jako trzeci zamknął podium. W finale konkursu znalazło się siedem samochodów.

"Z nowym Volvo XC40 wkraczamy do najszybciej rozwijającego się segmentu w branży motoryzacyjnej" - stwierdził wiceszef marketingu, sprzedaży i usług w Volvo Cars, Bjorn Annwall. "XC40 uzupełnia gamę modelową Volvo i czerpie ze sprawdzonych w większych modelach rozwiązań: nagradzanych wielokrotnie systemów bezpieczeństwa, łączności oraz technologii informacyjno-rozrywkowej" - dodał.

Volvo XC40 to najmniejszy SUV tej marki, cechujący się dynamicznym, miejskim wyglądem i skierowany do młodszej grupy konsumenckiej, niż pozostałe modele SUV-ów. Samochód cechują niższa waga i zwinność w nawigacji.

Jury plebiscytu doceniło samochód przede wszystkim ze względu na zaawansowane funkcje bezpieczeństwa, projekt wizualny oraz zdolności samochodu do radzenia sobie ze zróżnicowanymi warunkami jazdy.