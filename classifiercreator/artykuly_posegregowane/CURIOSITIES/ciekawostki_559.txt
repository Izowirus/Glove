epa06128323 A tourist walks in downtown Palma de Mallorca, Majorca island, Balearic Islands, Spain, 06 August 2017. From 08 August 2017, Balearic authorities will fine the appartments' owners who rent their flats to tourists. The fines fluctuate from 20,000 to 40,000 euro. In case of companies like AirBNB or HomeAway the fine could reach 400,000 euro. In any case, the authorities of each island can decide if permit the appartments touristic rental. The Balearic rule was created due to the problems that workers face to find an appartment at a reasonable price to work in the Balearic islands.  EPA/ATIENZA 
Dostawca: PAP/EPA. PAP/EPA © 2017 / ATIENZA
                                        

            Coraz więcej Portugalczyków żyje z wynajmu swoich mieszkań, zazwyczaj kawalerek, które oferują zagranicznym turystom. Rekordzista zarobił w ostatnim roku blisko 3 mln euro.
      
            Jak powiedział PAP Life Abel Monteiro, portugalski przedsiębiorca wynajmujący mieszkania w centrum Lizbony, coraz więcej obywateli tego iberyjskiego kraju żyje dziś z wynajmu mieszkań obcokrajowcom, zazwyczaj turystom.

“Sam wynajmuję swoje mieszkania cudzoziemcom, ale zazwyczaj są to studenci. Na turystach mógłbym zarabiać, ale jest to zadanie czasochłonne, wymagające dużej dyspozycyjności i częstego odwiedzania wynajmowanych mieszkań. W moich lokalach rotacja jest znacznie niższa, gdyż udostępniam je na dłuższe okresy, zazwyczaj na rok” - wyjaśnił Abel Monteiro.

Stołeczny przedsiębiorca przyznał, że wśród posiadaczy mieszkań w Lizbonie, szczególnie kawalerek, rośnie liczba osób decydujących się na wynajem dla celów turystycznych.

Z danych AirDNA, centrum analiz wynajmu mieszkań przez turystów, wynika, że tylko jeden z wielu mieszkańców Lizbony na działalności tego typu zarobił blisko 3 mln euro. Wysokie wpływy możliwe były dzięki zarządzaniu przez niego ponad 200 nieruchomościami zlokalizowanymi na terenie stołecznej aglomeracji.

Największe wpływy za pośrednictwem Airbnb, platformy online wynajmu mieszkań dla turystów, wygenerował w ostatnim roku obywatel Wlk. Brytanii. Na wynajmie 881 nieruchomości w Londynie zarobił on 13,5 mln euro.


Lizbona należy do czołówki miast świata pod względem przychodów użytkowników platformy Airbnb. Średnio każdy z nich zarabia w ciągu roku w portugalskiej stolicy na wynajmie mieszkań do celów turystycznych 24 tys. euro.

Z Lizbony Marcin Zatyka