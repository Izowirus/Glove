Całe Hollywood spotka się w niedzielę 26 lutego w Los Angeles w Dolby Theatre na  gali wręczenia nagród Akademii Filmowej, czyli Oscarów. Nagroda po raz 89. trafi m.in. do najlepszych aktorów, scenarzystów i reżyserów.

      
            Najmłodszą zdobywczynią Oscara jest Shirley Temple. Otrzymała go mając pięć lat, w 1934 roku, ale była to nagroda honorowa dla aktora dziecięcego. Za to Tatum O'Neal otrzymała Oscara dla najlepszej aktorki drugoplanowej mając zaledwie 10 lat za rolę w filmie "Papierowy księżyc" w 1974 roku.

Najstarszym, uhonorowanym Oscarem aktorem był Christopher Plummer. Miał 82 lata, kiedy zdobył Oscara dla najlepszego aktora drugoplanowego w 2012 roku za rolę w filmie "Debiutanci". Najstarszy aktor nagrodzony za rolę pierwszoplanowa to Henry Fonda. Gdy uhonorowano go za rolę w filmie "Nad złotym stawem", w 1982 roku, miał 76 lat.

Najstarszą nagrodzoną aktorką pozostaje Gloria Stuart, która miała 87 lat, kiedy została nagrodzona za rolę Rose Dawson w filmie "Titanic" w 1997 roku.

Liza Minnelli jest do tej pory jedyną zdobywczynią Oscara, której rodzice byli laureatami nagrody przed nią. Liza Minnelli zdobyła Oscara dla najlepszej aktorki za rolę w filmie "Kabaret" w roku 1973. Jej matka Judy Garland otrzymała honorowego Oscara w 1939 roku, zaś jej ojciec Vincente Minnelli został uznany najlepszym reżyserem w 1958 roku.

Trzy filmy zdobyły po 11 Oscarów. Były to: "Władca Pierścieni: Powrót Króla" (2003), "Titanic" (1997) i "Ben-Hur" (1959). Zaś filmy "Titanic", "Ewa" (1950) i "La La Land" (2016) pobiły rekord największej liczby nominacji (po 14 każdy z filmów).

Filmem, który wygrał wszystkie Oscary we wszystkich kategoriach, w których był nominowany, jest "The Return of the King". Trzy filmy: "It Happened One Night" (1934), "Lot nad kukułczym gniazdem" (1975) oraz "Milczenie owiec" (1991), wygrały wszystkie pięć najbardziej prestiżowych nagród ( "Big Five"), nagrody za najlepszy film, dla aktora, aktorki, reżysera i najlepszy scenariusz.

Najwięcej Oscarów z aktorek zdobyła Katharine Hepburn, która wygrała go czterokrotnie w 1934, 1968, 1969 i 1982 roku. Najbardziej uhonorowanym aktorem jest Daniel Day-Lewis: trzy Oscary dla najlepszego aktora.

Studiem, które zdobyło najwięcej Oscarów jest Walt Disney z 22 statuetkami i czterema statuetkami honorowymi.

Wielkim przegranym jest jak dotąd inżynier dźwięku Kevin O'Connell, nominowany w tym roku po raz 21. Do tej pory Oscara nie dostał.

Statuetka Oscara mierzy 34,3 centymetrów wysokości i waży 3,8 kg. Jego oficjalna nazwa brzmi: "Academy Award of Merit". Od 1929 roku przyznano około 3000 Oskarów.