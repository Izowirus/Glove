epa06242980 A general view of the interior of the Terme di Caracalla (The Baths of Caracalla) in Rome, during a 'Punto Touring' organized guided night-sightseeing, in Rome, Italy, 03 October 2017. The Baths of Caracalla in are the city's second largest Roman public baths, or thermae, built during the reigns of emperors Septimius Severus and Caracalla.  EPA/ANGELO CARCONI 
Dostawca: PAP/EPA. Archiwum PAP/EPA © 2017 / ANGELO CARCONI
                                        

            Wyjątkowa podróż w czasie czeka na zwiedzających rzymskie Termy Karakalli. Każdy może otrzymać tam małą przeglądarkę w kształcie lornetki, która przenosi do term takich, jak wyglądały one 1800 lat temu.
      
            Wprowadzone w środę do oferty zwiedzania urządzenie, w cenie tradycyjnego audio- przewodnika, czyli 7 euro, pozwala zobaczyć trójwymiarową, skrupulatną rekonstrukcję wielkiego obszaru kompleksu łaźni, basenów, auli gimnastycznych i bibliotek, których budowa zakończyła się około 217 roku za panowania cesarza Karakalli. W czasach ich świetności codzienne odwiedzały je tysiące rzymian.

Dzięki jednemu kliknięciu te same miejsca, w których widać obecnie sugestywne, monumentalne fragmenty ruin, częściowo zachowane posadzki i pozostałości akweduktów, zamieniają się w zrekonstruowane wirtualnie sale bogate w dekoracje, cenne marmury, wyposażenie, malowidła i rzeźby, fontanny i kolumnady w ich antycznym splendorze.

Wiele z tych zabytków i dzieł sztuki przetrwało do czasów obecnych, ale znajdują się one w pałacach i muzeach w Rzymie i innych częściach Włoch.

Twórcy obrazów w 3D podkreślają, że po raz pierwszy taka technologia została wykorzystana na terenie archeologicznym we Włoszech. Jest to rezultat współpracy historyków i archeologów ze specjalistami z krajowego Komitetu Badań Naukowych.

"Za nasze najważniejsze osiągnięcie uważamy uzyskanie efektu, który pozwala zrozumieć, jak wyglądały starożytne budowle" - powiedział ekspert komitetu Francesco Antonucci.

Archeolodzy wyjaśnili, że rekonstrukcja obszaru była możliwa dzięki 30 latom pracy naukowców, którzy odtworzyli na podstawie pozostałości poszczególne sale i budynki imponujących term.