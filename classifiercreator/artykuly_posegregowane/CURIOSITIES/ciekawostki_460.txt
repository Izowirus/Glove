epa06316467 Images of the new Abu Dhabi Louvre museum and its exhibited artworks are projected onto the Louvre Pyramid in Paris, France, 08 November 2017. A 9-minute long projection of images of the new Abu Dhabi museum's architecture, as well as examples of artwork from its exhibits were projected onto the famous glass pyramid by French architect Jean Nouvel, who also designed the Louvre Abu Dhabi, in a promotional initiative running from 08 to 12 November 2017.  EPA/IAN LANGSDON 
Dostawca: PAP/EPA. PAP/EPA © 2018 / IAN LANGSDON
                                        

            Słynne paryskie muzeum w Luwrze odwiedziło w 2017 roku 8,1 mln gości, czyli o 10,1 proc. więcej niż rok wcześniej - podała w poniedziałek dyrekcja obiektu. W 2016 roku liczba zwiedzających była niższa w związku z zamachami terrorystycznymi.
      
            70 proc. spośród osób, które odwiedziły Luwr w 2017 r., stanowili turyści zagraniczni. Przyjeżdżali głównie ze Stanów Zjednoczonych (15 proc.), Chin (9 proc.), Wielkiej Brytanii (4 proc.) i Niemiec (3 proc.).

Jak ocenia AFP, wzrost liczby turystów związany jest w dużej mierze z sukcesem otwartej w lutym wystawy "Vermeer i mistrzowie malarstwa rodzajowego", ukazującej dzieła m.in. jednego z największych mistrzów holenderskiego malarstwa, Vermeera z Delft (1632–1675). Ekspozycję zobaczyło 325 tys. gości.

Po zamachach terrorystycznych we francuskiej stolicy z 2015 roku, w roku 2016 liczba odwiedzających Luwr spadła o 13 proc., do 7,4 mln osób. Z kolei w roku 2017 Luwr, najczęściej odwiedzane muzeum na świecie, został w czerwcu zamknięty na cztery dni ze względu na zagrożenie powodzią.