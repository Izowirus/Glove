Szczecin, 30.05.2013. Zdzisław Kalinowski wystartował 30 bm. do próby ustanowienia rekordu Polski. 56-letni kolarz o 8.00. na torze kolarskim w Szczecinie rozpoczął próbę ustanowienia rekordu Polski w 12-godzinnej samotnej jeździe na rowerze. Kolarz chce przejechać ponad tysiąc okrążeń (400 km).

                                        

            Mohamed Nufal wyruszył z Kairu na rowerze, by dotrzeć w czerwcu do Rosji na piłkarskie mistrzostwa świata. 24-letni kibic chce z trybun dopingować reprezentację swojego kraju, która poprzednio rywalizowała w mundialu 28 lat temu.
      
            Nufal ma do przejechania ok. 5 000 kilometrów. W planie ma przejazd przez Jordanię, Bułgarię, Rumunię, Mołdawię i Ukrainę. Ze względów bezpieczeństwa część podróży odbędzie samolotem, omijając Syrię i Irak.

Na wyprawę spakował części zamienne do roweru, dodatkowy telefon, baterie i sprzęt kempingowy. Poza noclegami w namiocie Egipcjanin zamierza zatrzymywać się także w znalezionych po drodze hostelach oraz liczy, że będzie miał okazję skorzystać z uprzejmości mieszkańców mijanych miejscowości, którzy zaoferują mu gościnę.

"Tu bardziej liczy się droga niż samo dotarcie na miejsce. Gdyby chodziło tylko o mundial, to wsiadłbym w samolot. To świetna okazja dla mnie, by zobaczyć coś nowego" - zaznaczył Nufal, którego eskortowali w Kairze na początku podróży znajomi oraz grupa kolarzy.

Egipt rozpocznie udział w MŚ 15 czerwca meczem z Urugwajem w Jekaterynburgu. Później drużynę z Afryki czekają jeszcze w grupie A pojedynki z Rosją i Arabią Saudyjską.