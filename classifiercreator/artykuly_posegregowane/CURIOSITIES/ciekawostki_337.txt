Były gwiazdor filmów akcji i były gubernator Kalifornii, 70-letni obecnie Arnold Schwarzenegger, opuścił w piątek szpital Cedar-Sinai Medical Center w Los Angeles po przebytej operacji wymiany sztucznej zastawki serca.
      
            Rzecznik Schwarzeneggera Daniel Ketchell oświadczył, że jest on już w domu a jego stan zdrowia jest "doskonały".

Schwarzenegger poddał się 29 marca operacji wymiany sztucznej zastawki serca, którą wszczepiono mu w 1997 r. Aktor cierpiał na wrodzoną wadę serca.

Sławę i status gwiazdora przyniosły mu filmy akcji, w których grał niemal niezniszczalnego androida - "Terminatora".