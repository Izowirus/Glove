Mit i legenda rock'n'rolla, czyli zespół The Rolling Stones doczekał się wielkiej wystawy w Londynie, na której oprócz kostiumów Micka Jaggera i gitary Keitha Richardsa zobaczyć można 500 przedmiotów. Wystawę "Ekshibicjonizm" otwarto we wtorek.
      
            Po trzech latach przygotowań prezentuje ją Galeria Saatchi, w której odtworzono nawet zapach mieszkania, w którym w Chelsea mieszkali Stonesi.

Wystawa zajmuje całe dwa piętra i dzieli się na dziewięć tematycznych galerii, ukazujących również za pomocą wideo i technologii interaktywnych 54 lata historii zespołu.

Garderoba, instrumenty, oryginalne projekty wystroju sceny, rzadkie nagrania audio i wideo oraz osobiste dzienniki, plakaty, okładki płytowe demonstrują wszelkie możliwe aspekty wielkiej kariery i obyczajowego przewrotu związanego z historią rocka - od oburzenia po status ikony kultury masowej.

Wystawa potrwa do 4 września.