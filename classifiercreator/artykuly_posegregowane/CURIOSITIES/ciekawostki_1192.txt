Warszawa, 25.07.2016. Narodowy Bank Polski wprowadzi do obiegu 26 Lipca 2016, srebrną i złotą monetę okolicznościową upamiętniającą historyczne występy polskiej reprezentacji na letnich olimpiadach, 25 bm. Monety „Polska Reprezentacja Olimpijska Rio de Janeiro 2016” są kolejnymi upamiętniającymi występ polskich sportowców. (jkm) PAP/Rafał Guz PAP © 2016 / Rafał Guz
                                        

            We wtorek Narodowy Bank Polski z okazji rozpoczynających się 5 sierpnia w Rio de Janeiro igrzysk wprowadził do obiegu złotą i srebrną monetę okolicznościową z odniesieniem do dwóch dyscyplin - lekkoatletyki (rzut młotem) i kolarstwa górskiego.
      
            Nawiązano także do brazylijskiej fauny i flory oraz układu gwiazd widniejącego na fladze tego kraju. Projektantem kolekcji o nazwie "Polska Reprezentacja Olimpijska Rio de Janeiro 2016" jest Robert Kotowicz.

Monety są w sprzedaży od 26 lipca. Cena srebrnej dziesięciozłotówki wynosi 115 zł, a złotej dwustuzłotówki - 3100 zł. Przygotowano 30 tys. sztuk srebrnych i 2 tys. złotych dostępnych w sklepie internetowym "Kolekcjoner" oraz w oddziałach okręgowych NBP.

Igrzyska po raz pierwszy w historii odbędą się w Ameryce Południowej w dniach od 5 do 21 sierpnia.