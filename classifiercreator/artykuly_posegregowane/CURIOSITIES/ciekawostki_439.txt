epa03930922 The November Vogue Thailand magazine cover featuring British model Naomi Campbell in a book and magazine shop in Bangkok, Thailand, 31 October 2013. The magazine was released on news stands 31 October 2013. Social media and some newspaper commentators have charged that Campbell's skin has been lightened for the cover. In Asia, the skin whitening industry is worth billions of dollars.  EPA/BARBARA WALTON 
Dostawca: PAP/EPA. PAP/EPA © 2018 / BARBARA WALTON
                                        

            Kochający modę z pewnością zapamiętają datę 14 lutego - tego dnia ukaże się bowiem pierwszy numer polskiego wydania "Vogue". Tym samym Polska dołączy do 22 krajów, w których wydawany jest ten legendarny tytuł.
      
            "+Vogue Polska+ to magazyn, którego koncepcja w stu procentach powstaje w redakcji. Każdy numer przygotowują najlepsi zarówno polscy, jak i zagraniczni autorzy. Skupiamy się na modzie, chcemy opowiadać o niej, szukając równowagi między obrazem a słowem. W magazynie odbiorcy znajdą znakomite zdjęcia i rzetelne dziennikarstwo: sesje, reportaże, bogaty dział kulturalny" - podkreśla Filip Niedenthal, redaktor naczelny, i dodaje, że "+Vogue+ przemawia do milionów ludzi na całym świecie, teraz także po polsku".

"Vogue" to najbardziej wpływowe pismo poświęcone modzie. Obecny na rynku od 125 lat magazyn nie tylko wskazuje na trendy, wielokrotnie te trendy wyznacza, będąc równocześnie mecenasem młodych talentów nie tylko wśród projektantów, ale również wśród modelek czy fotografów. To dla "Vogue" powstawało wiele niezapomnianych sesji, to przygotowaniom do wrześniowego numeru poświęcono film dokumentalny "September Issue" i to naczelna "Vogue" Anna Wintour, stała się domniemanym pierwowzorem naczelnej z piekła rodem w filmie "Diabeł ubiera się u Prady". Wszystko to czyni magazyn nie tylko mecenasem sztuki, ale również zwierciadłem popkultury, nierzadko również jej wyraźnym elementem.

"+Vogue Polska+ to bez wątpienia najbardziej wyczekiwany tytuł ostatniej dekady, odpowiedź na potrzeby Polek, którym bliska jest filozofia piękna i elegancji" – mówi Justyna Markiewicz, dyrektor zarządzająca wydawnictwa Visteria, odpowiadającego za polską edycję "Vogue".

Pierwszy numer "Vogue Polska" powstawał w ścisłej tajemnicy, przygotowywany przez kilkunastoosobowy zespół, którego członkowie mogą pochwalić się dużym doświadczeniem i sukcesami w zakresie dziennikarstwa, mody czy kultury. Na jego czele stoi Filip Niedenthal. Zastępcą redaktora naczelnego została Joanna Lorynowicz, a w roli editor at large występuje Małgosia Bela. Funkcję dyrektora artystycznego pełni Łukasz Aksamit. "Vogue Polska" jest podzielony na działy, którymi kierują: Daniela Agnelli (moda), Anda Rottenberg (kultura), Hanna Rydlewska (reportaż i Vogue.pl) oraz Katarzyna Straszewicz (uroda). Łukasz Modelski sprawuje funkcję konsultanta do spraw wydawniczych, stanowisko dyrektora biura reklamy objęła Monika Wdowiak, Szymon Machnikowski kieruje zaś działaniami promocyjnymi w roli dyrektora marketingu i public relations.

Czytelnicy, którzy już teraz chcą zapewnić sobie egzemplarz pierwszego numeru polskiej edycji pisma, mogą zamówić go na stronie www.vogue.pl w ramach limitowanej przedsprzedaży. Zamówiony w ten sposób magazyn trafi do nich w dniu premiery.

W ciągu roku ukaże się 11 wydań magazynu – poza numerem wakacyjnym, lipcowo-sierpniowym, wszystkie pozostałe będą ukazywać się co miesiąc. Cena egzemplarzowa to 16,90 zł, a nakład pierwszych numerów to 160 tysięcy egzemplarzy.