epa06021054 A wild brown bear roams on a road in search of food in Baile Tusnad, County Harghita in Transylvania, Romania, 09 June 2017 (issued on 10 June 2017). Foraging brown bears are common night visitors in the town known for its spas.  EPA/NANDOR VERES HUNGARY OUT 
Dostawca: PAP/EPA. PAP/EPA © 2017 / NANDOR VERES
                                        

            Niedźwiedź w amerykańskim stanie Kolorado utknął w samochodzie, urządził sobie krótką przejażdżkę, po czym rozbił pojazd, uderzając w skrzynkę pocztową - podał w poniedziałek portal BBC News.
      
            Według BBC, które powołuje się na lokalne władze, obecnie w okolicy miasta Durango (południowy zachód stanu Kolorado) każdego tygodnia dwa-trzy niedźwiedzie klinują się w samochodach. Trafiają do nich w poszukiwaniu jedzenia, bo w tym roku brakuje im pożywienia - mówił BBC rzecznik biura szeryfa w hrabstwie La Plata, Dan Bender.

Jak tłumaczył, niektóre niedźwiedzie nauczyły się nawet otwierać drzwi pojazdów klamką, ale - jak dodał - pierwszy raz zwierzę spróbowało jazdy samochodem.

Bender wyjaśnił, że niedźwiedź nie uruchomił pojazdu, ale prawdopodobnie zwolnił hamulec ręczny, przez co samochód stoczył się z górki i uderzył w skrzynkę na listy mieszkańca Durango, Rona Corneliusa. "Zazwyczaj nie wstaję o 5 rano, no chyba że niedźwiedź jedzie ulicą" - żartował Cornelius w rozmowie z lokalną gazetą "Durango Herald".

Zwierzę przeżyło wypadek i uciekło.

Władze apelują do mieszkańców, by nie zostawiali jedzenia w samochodach oraz by zamykali drzwi pojazdów na klucz.