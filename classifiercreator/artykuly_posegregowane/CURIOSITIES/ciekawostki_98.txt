100 metrowa biało-czerwona, górale i góralki plus Golec uOrkiestra. Na 100 - lecie odzyskania niepodległości Fundacja Braci Golec nagrała teledysk do "Mazurka Dąbrowskiego", w specjalnej góralskiej wersji. Klip został nagrany w Milówce.
      
            "Chcemy zainicjować śpiewanie hymnu przez różne grupy - uczniów, strażaków, wojskowych, rolników, starszych i młodszych, w ramach akcji 'Niepodległa do Hymnu', ogólnopolskiego śpiewania 'Mazurka Dąbrowskiego' 11 listopada" - wyjaśnia PAP Life Paweł Golec.

Fundacja Braci Golec, do śpiewania zaprosiła przedstawicieli Związku Podhalan oddziału Górali Żywieckich, Beskidzkie Towarzystwo Oświatowe w Milówce oraz przyjaciół i sympatyków Fundacji.

"11 listopada o godz. 19:00 w Warszawie, odbędzie się premierowe wykonanie tej wersji hymnu, podczas koncertu Golec uOrkiestry na Krakowskim Przedmieściu" - zapowiada Paweł Golec.

W nagraniu uczestniczyła też mama liderów Golec uOrkiestra Irena i Koło Gospodyń Wiejskich Milówka.

„Niepodległa do Hymnu” to inicjatywa, której celem jest zaangażowanie Polek i Polaków do wspólnego zaśpiewania hymnu 11 listopada dokładnie o godzinie 12:00. Koordynatorem akcji jest Ministerstwo Kultury.