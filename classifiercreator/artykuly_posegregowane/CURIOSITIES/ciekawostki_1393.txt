epa04120245 An undated handout picture provided by the Orsay Museum press department on 11 March 2014 shows the painting 'La Chambre de Van Gogh a Arles' (1889) by Dutch artist Vincent Van Gogh. The artwork will be presented at the Orsay Museum in Paris, France, during the exhibition 'Van Gogh / Artaud. The Man Suicided by Society' that runs from 11 March to 06 July 2014.  EPA/MUSEE D'ORSAY / PATRICE SCHMIDT  HANDOUT EDITORIAL USE ONLY/NO SALES/NO ARCHIVES 
Dostawca: PAP/EPA. PAP/EPA © 2016 / MUSEE D'ORSAY / PATRICE SCHMIDT
                                        

            "Ten pokój sprawi, że poczujesz się tak, jak byś zamieszkał w obrazie" - w ten sposób portal AirBnB zachęca do spędzenia nocy w pokoju żywcem wyjętym ze słynnego obrazu "Pokój van Gogha w Arles".
      
            W centrum Chicago powstał pokój żywcem wyjęty z obrazu Van Gogha. W ten sposób Instytut Sztuki w Chicago zdecydował się urozmaicić wystawę, która zostanie otwarta 14 lutego.

Pokój van Gogha w Arles to tytuł trzech niemal identycznych obrazów olejnych namalowanych przez holenderskiego artystę Vincenta van Gogha w 1888 i 1889 podczas pobytu w Arles (I wersja) i Saint-Remy (II i III wersja). Pierwsza z wersji znajduje się od 1962 w Muzeum Vincenta van Gogha w Amsterdamie, druga (od 1926) w Art Institute of Chicago w Chicago, a trzecia (od 1959) w Musee d’Orsay w Paryżu.

Po raz pierwszy w historii obrazy zostaną zaprezentowane w jednym miejscu - w Instytucie Sztuki w Chicago. Z inicjatywy Instytutu miłośnicy holenderskiego malarza, będą mieli okazję spędzić noc w pokoju zaaranżowanym na wzór wnętrza ze słynnego płótna malarza. Noc w pokoju Van Gogha można rezerwować za pośrednictwem platformy AirBnB, koszt noclegu wynosi 10 dolarów.

Obraz Pokój van Gogha w Arles to jedna z najbardziej znanych prac artysty. Żywe kolory, niezwykła perspektywa i znajoma treść sprawiają, że jest on nie tylko jednym z najbardziej znanych prac van Gogha, ale też zaliczanym przez niego samego do jego ulubionych dzieł.

Tematem zarówno obrazów, jak i szkiców, zamieszczonych przez van Gogha w listach do Paula Gauguina i brata Theo, była sypialnia artysty w domu znanym, jako "Żółty Dom", położonym przy placu Place Lamartine 2 w Arles.