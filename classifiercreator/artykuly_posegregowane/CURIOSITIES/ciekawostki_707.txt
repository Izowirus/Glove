epa05981054 US actor Tom Cruise arrives at the Australian premiere of 'The Mummy' in Sydney, Australia, 22 May 2017. The Mummy opens in Australian cinemas on 08 June.  EPA/DAN HIMBRECHTS  AUSTRALIA AND NEW ZEALAND OUT 
Dostawca: PAP/EPA. Archiwum PAP/EPA © 2017 / DAN HIMBRECHTS
                                        

            Zdjęcia do filmu "Mission: Impossible 6" zostały wstrzymane, ponieważ Tom Cruise złamał nogę w kostce - poinformowała w środę wytwórnia Paramount Pictures. Zostaną wznowione, gdy aktor odzyska sprawność.
      
            Cruise złamał nogę w kostce podczas kręcenia w Londynie sceny, w której - zabezpieczony liną - skakał z jednego dachu na drugi.

W niedzielę w internecie pojawiło się nagranie wideo, na którymi widać, że ten skok się nie udał. Cruise uderzył o ścianę budynku, na który skakał, wspiął się na dach, którego krawędź chwycił rękoma, ale natychmiast zaczął mocno utykać, choć zjechał jeszcze na linie z powrotem na budynek, z którego skakał.

55-letni aktor jest znany z tego, że osobiście gra w wielu scenach, do których zwykle angażuje się kaskaderów.

Studio Paramount Pictures zapewnia, że termin premiery "Mission: Impossible 6" pozostaje aktualny - film ma wejść na ekrany 27 lipca 2018 roku.