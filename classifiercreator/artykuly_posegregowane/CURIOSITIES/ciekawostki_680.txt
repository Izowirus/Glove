epa05756702 Serena Williams of the USA smiles during a press conference after defeating her sister Venus Williams in their women's Singles final match at the Australian Open Grand Slam tennis tournament in Melbourne, Victoria, Australia, 28 January 2017.  EPA/LYNN BO BO 
Dostawca: PAP/EPA. Archiwum PAP/EPA © 2017 / LYNN BO BO
                                        

            Była liderka światowego rankingu tenisistek 35-letnia Amerykanka Serena Williams została po raz pierwszy mamą. W szpitalu w West Palm Beach na Florydzie urodziła córeczkę, która ważyła, według informacji zamieszczonych na Twitterze, 2,8 kg.
      
            Kilkanaście dni temu Williams zapowiedziała w jednym z wywiadów, że chciałaby powrócić do rywalizacji w styczniu na Australian Open, choć sama podkreślała, że "to bardzo odważny i szokujący plan".

Triumfatorka rekordowych, w liczonej od 1968 roku Open Erze, 23 turniejów wielkoszlemowych jest partnerką o dwa lata młodszego biznesmena Alexisa Ohaniana, z którym zaręczyła się w grudniu. W kwietniu poinformowała, że jest w 20. tygodniu ciąży.

Po raz ostatni młodsza z sióstr Williams pojawiła się na korcie w styczniowym turnieju Australian Open. W Melbourne triumfowała, zdobywając 23. wielkoszlemowy tytuł w singlu, co oznacza, że brakuje jej tylko jednego zwycięstwa, by zrównać się z liderką klasyfikacji wszech czasów Australijką Margaret Court.

Na korcie zarobiła prawie 84,5 mln dolarów, wygrywając 72 turnieje.