epa04294294 British singer Rod Stewart performs on stage during a concert at the Stadthalle in Vienna, Austria, 01 July 2014.  EPA/HERBERT PFARRHOFER 
Dostawca: PAP/EPA. PAP/EPA © 2016 / HERBERT PFARRHOFER
                                        

            Weteran brytyjskiego rocka Rod Stewart znalazł się wśród ponad 1000 osób odznaczonych tytułem szlacheckim z okazji 90 urodzin królowej Elżbiety II - poinformował w piątek pałac Buckingham.
      
            71-letni piosenkarz, znany z takich przebojów jak "Do Ya Think I'm Sexy ?" i "Maggie May" został wyróżniony - jak podano - w uznaniu nie tylko jego osiągnięć artystycznych, ale także za jego działalność charytatywną.

"Dziękuję Jej Wysokości i obiecuję, że będę go godnie nosił" - powiedział Stewart kiedy dowiedział się o wyróżnieniu. "Nie mógłbym chcieć niczego więcej" - dodał.

Stewart, który w ciągu długiej kariery sprzedał miliony płyt, dołączył do innych muzyków, którzy otrzymali wcześniej tytuł szlachecki, m. in. Paula McCartney'a i Eltona Johna.

Wśród innych wyróżnionych w tym roku znalazł się brytyjski astronauta Tim Peake, obecnie członek załogi Międzynarodowej Stacji Kosmicznej (ISS).