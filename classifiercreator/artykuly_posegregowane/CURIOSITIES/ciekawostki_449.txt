epa05737972 Maintenance vehicles direct traffic around the site of a bus accident at the Verona Est highway's exit, in Verona, Italy, 21 January 2017. At least 16 people were reported dead after a bus crash as Hungarian students were reportedly returning from France to Budapest from a school trip. According to Italian firefighters, a total of 56 people, 40 of whom were injured and taken to nearby hospitals, were on board the bus during the accident.  EPA/FILIPPO VENEZIA 
Dostawca: PAP/EPA. PAP/EPA © 2018 / FILIPPO VENEZIA
                                        

            W Weronie (Włochy) straż miejska odkryła masowe zjawisko wykroczeń drogowych popełnianych przez 80- i 90-latków. Tym większe było zdziwienie funkcjonariuszy, gdy ustalili, że rzekomi piraci drogowi przebywają w domu starców lub są przykuci do łóżka.
      
            Wyjaśniając tę zagadkę straż miejska odkryła, że seniorzy, którym zarzucono łamanie przepisów drogowych, głównie przekroczenie dozwolonej prędkości, padli ofiarą oszustwa.

Jak podały w sobotę włoskie media, wszystko zaczęło się od analizy mandatów wystawionych w ubiegłym roku w Weronie przez tamtejszych strażników. Zauważyli oni, że kary za nadmierną prędkość i parkowanie w miejscu niedozwolonym otrzymało około trzydziestu osób w wieku ponad 90 lat oraz ponad dwustu 80-latków.

Poszukując winowajców strażnicy miejscy stwierdzili, że żaden z nich nie wiedział o tym, że zarzuca mu się złamanie przepisów; większość dlatego, że nie używa już samochodu, inni zaś przebywają w domu starców lub są obłożnie chorzy.

Oszuści wykorzystali starszych ludzi, aby uniknąć nie tyle mandatów, co zwłaszcza punktów karnych. Otrzymując mandat pocztą, właściciel samochodu może poinformować, że wykroczenie popełnił ktoś inny, siedzący właśnie tego dnia za kierownicą.

Straż nie ujawniła, czy chwytający się tej metody właściciele samochodów próbowali uczynić piratów drogowych ze swoich własnych krewnych czy też może zupełnie obcych ludzi.

Z Rzymu Sylwia Wysocka