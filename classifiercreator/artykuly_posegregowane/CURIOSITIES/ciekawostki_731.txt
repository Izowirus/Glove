Blisko półkilometrowy most wiszący dla pieszych w Zermatt na południu Szwajcarii w weekend został udostępniony turystom. Według lokalnych władz jest to najdłuższy na świecie most tego typu.
      
            Liczący dokładnie 494 metry długości Most Europejski (Europabruecke) zawieszony jest na wysokości ok. 85 metrów nad wąwozem Grabengufer.

Według lokalnej izby turystyki jest to najdłuższy most wiszący dla pieszych na świecie, choć już nie najwyżej ulokowany - 405-metrowy most w austriackim Reutte wisi 110 metrów nad ziemią.

W sobotę Europabruecke został udostępniony amatorom wycieczek górskich po tym, jak poprzedni most zniszczyły spadające skały. Nowy składa się z ważących kilka ton lin oraz systemu zapobiegającemu kołysaniu się całej konstrukcji na boki. Most położony jest na dwudniowej trasie pieszej między miejscowościami Zermatt i Graechen, oferującej widoki na Matterhorn.