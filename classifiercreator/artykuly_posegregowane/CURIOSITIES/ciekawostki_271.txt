epa05260302 An exterior view of the ancient Colosseum arena, after scaffolding surrounding the building was dismantled, in Rome, Italy, 15 April 2016. The landmark Roman era Colosseum arena underwent a major clean-up ahead of the main tourist season. EPA/MAURIZIO BRAMBATTI Dostawca: PAP/EPA. Archiwum PAP/EPA © 2018 / MAURIZIO BRAMBATTI
                                        

            Na progu szczytu sezonu turystycznego w Rzymie media przestrzegają przed oszustwami, jakich ofiarami mogą paść cudzoziemcy. Nagłośniono nowy przykład: karabinierzy aresztowali oszusta, który sprzedawał zużyte bilety autobusowe jako karty wstępu do Koloseum.
      
            Przy okazji ujawnienia tego najnowszego przestępstwa podkreśla się, że zagraniczni turyści muszą zachowywać w Wiecznym Mieście szczególną czujność, bo ich niewiedzę, brak znajomości realiów i języka włoskiego bez skrupułów wykorzystują oszuści, gromadzący się zwłaszcza w rejonie najbardziej zatłoczonych zabytków i placów.

Chaos powrócił w okolice Koloseum, a wraz z nimi obnośni sprzedawcy oraz tzw. łowcy turystów, którzy proponują im różne usługi, na przykład bilety do amfiteatru z pominięciem kolejki.

Pilnujący tego terenu patrol karabinierów w cywilu zatrzymał na gorącym uczynku 57-letniego rzymianina, który przedstawiał się jako przedstawiciel biura turystycznego i sprzedawał skasowane bilety komunikacji miejskiej jako karty wstępu do Koloseum. Oferował je za 17 euro. W chwili aresztowania oszusta rzekomy bilet kupował od niego starszy turysta z Francji.