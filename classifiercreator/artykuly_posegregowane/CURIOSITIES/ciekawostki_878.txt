Poznań, 08.10.2012. Jedno ze stoisk, podczas targów Polagra Food, Polagra Tech, Polagra Gastro, Taropak, Smaki Regionów i Invest-Hotel na terenie Międzynarodowych Targów Poznańskich, 8 bm. (jk/mr) PAP/Jakub Kaczmarczyk PAP © 2017 / Jakub Kaczmarczyk
                                        

            Tradycyjnym elementem polskiego stołu wielkanocnego jest biała kiełbasa. Skąd bierze się jej kolor? Wynika on z faktu, że taka kiełbasa jest parzona, a nie wędzona, co więcej przy jej wyrabianiu nie używa się soli peklującej.
      
            "Biała kiełbasa robiona jest z wieprzowiny. To mięso charakteryzuje się różowo-czerwoną barwą. Przy produkcji białej kiełbasy odstępuje się od soli peklującej. Dodaje się tylko zwykłą sól i dzięki temu w procesie parzenia uzyskujemy kiełbasę o jasnym, szarym zabarwieniu" - wyjaśnia w rozmowie z PAP Life dr Bożena Grześ z Uniwersytetu Przyrodniczego w Poznaniu.

Do produkcji tego smakołyku, oprócz wieprzowiny najwyższej jakości, wykorzystuje się też jelito naturalne, czosnek i pieprz, czasami też majeranek. Ten ostatni składnik wyróżnia białą kiełbasę wielkopolską. Poznański specjał oczekuje na certyfikat Unii Europejskiej dla produktu regionalnego.

Co zaskakujące, istnieje też wersja bezmięsna białej kiełbasy. "Moja córka jest wegetarianką, dlatego dla niej przygotowuję białą kiełbasę z chałki i ziemniaków" - zdradza Magda Gessler.