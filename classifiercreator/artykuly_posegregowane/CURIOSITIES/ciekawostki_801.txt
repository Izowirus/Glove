epa04388679 US basketball legend Michael Jordan watches Roger Federer of Switzerland play Marin Cilic of Croatia during their semifinals round match on the thirteenth day of the 2014 US Open Tennis Championship at the USTA National Tennis Center in Flushing Meadows, New York, USA, 06 September 2014. The US Open runs through 08 September, a 15-day schedule.  EPA/ANDREW GOMBERT  EPA/ANDREW GOMBERT 
Dostawca: PAP/EPA. Archiwum PAP/EPA © 2016 / ANDREW GOMBERT
                                        

            Mocno sfatygowane buty legendarnego koszykarza Michaela Jordana z jego autografem, w których grał w reprezentacji USA przeciwko Hiszpanii w finale igrzysk w Los Angeles w 1984 r., zostały sprzedane na aukcji za 190 373 dolarów. To rekord za koszykarską pamiątkę.
      
            Do tej pory rekordowa cena wynosiła 104 765 dol. Tyle zapłacił w 2013 r. anonimowy nabywca za parę butów firmy Nike z autografem Jordana, w których sześciokrotny mistrz NBA z Chicago Bulls (1991–93 i 1996–98), rywalizował w piątym meczu finału NBA w 1997 roku przeciw Utah Jazz w Salt Lake City. Mecz przeszedł do historii z powodu heroicznej walki lidera Bulls z samym sobą, po zatruciu pizzą, którą zjadł dzień wcześniej. Po zwycięstwie 90:88 Jordana, który zdobył 38 pkt, znosił z parkietu jego przyjaciel i kolega Scottie Pippen.

Natomiast najwyższą cenę za sportowe buty osiągnęły te, w których 6 maja 1954 r. angielski student Roger Bannister jako pierwszy w historii przebiegł milę (1609 m) poniżej czterech minut (3.59,4) - sprzedano je wraz ze specjalnym certyfikatem na aukcji w Londynie w 2015 r. za 409 tys. dol.

Jordan zdobył w finale olimpijskim w 1984 r., rozegranym w hali "The Forum" w Los Angeles, 20 pkt (drużyna USA wygrała 96:65). Był to jego ostatni oficjalny mecz w butach marki Converse. Koszykarz używał jej obuwia przez całą karierę akademicką, gdyż... płaciła ona szkoleniowcowi uniwersytetu North Carolina (tam studiował i grał Jordan - PAP) 10 tysięcy dolarów rocznie za to, by wszyscy jego zawodnicy grali właśnie w takim obuwiu.

Po przejściu Jordana do zawodowego zespołu Chicago Bulls marka ta zaproponowała mu kontrakt reklamowy w wysokości 100 tys. dolarów, ale stawkę przebiła Nike. Z tą firmą sześciokrotny mistrz ligi NBA był związany do końca kariery. Rocznie na marce Air Jordan firma zarabia 2,5 miliarda dolarów.