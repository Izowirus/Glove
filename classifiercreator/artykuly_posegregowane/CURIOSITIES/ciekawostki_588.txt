epa06058740 Bassist Roger Glover (L) performs on stage as singer Ian Guillan of British band Deep Purple appears on the screen during a concert at Exhibition Centre in Bilbao, Spain, 30 June 2017.  EPA/Javier Zorrilla 
Dostawca: PAP/EPA. PAP/EPA © 2017 / Javier Zorrilla
                                        

            Zespół Deep Purple wystąpi 1 lipca 2018 r. z ostatnim koncertem w Polsce w Tauron Arenie Kraków. Występ odbędzie się w ramach pożegnalnej trasy "The Long Goodbye Tour" – poinformowali w poniedziałek organizatorzy.
      
            W kwietniu tego roku ukazał się najnowszy, dwudziesty już w dorobku album Deep Purple, "inFinite". W ramach promującej ten krążek trasy "The Long Goodbye Tour" zespół już dwukrotnie wystąpił w naszym kraju.

Jak wielokrotnie podkreślał w wypowiedziach dla mediów lider grupy Ian Gillan, trasa "The Long Goodbye Tour: będzie długa - bo trwająca dwa lata, i będzie stanowiła pożegnanie przede wszystkim ze sceną, a nie z samym tworzeniem muzyki.

Deep Purple - według Księgi Rekordów Guinnesa "najgłośniejszy zespół świata" - istnieje od 1968 r. Grupa nagrała 20 płyt studyjnych i sprzedała 100 mln ich egzemplarzy. Jej najsłynniejszy przebój "Smoke on the water" wpisał się do kanonu hard rocka obok wielu innych utworów m.in. z płyt "In Rock", "Machine Head" czy "Made in Japan".