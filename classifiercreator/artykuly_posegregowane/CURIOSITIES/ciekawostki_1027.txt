Wrocław 04.12.2015 Wystawę "Przybieżeli do Betlejem. Szopki bożonarodzeniowe z całego świata" od 6 grudnia można oglądać we wrocławskim Pałacu Królewskim. Na wystawie pokazanych zostanie ponad 130 szopek bożonarodzeniowych wykonanych przez twórców profesjonalnych oraz ludowych w różnych częściach świata. Znajdą się na niej szopki z Europy, Afryki, obu Ameryk, Azji i Australii, sprowadzano zarówno z kolekcji polskich jak i zagranicznych. Wśród nich szczególne miejsce zajmują śląski szopki skrzynkowe, których tradycja sięga XVI wieku. Nz. szopka krakowska. 
soa
PAP/Maciej Kulczyński PAP © 2016 / Maciej Kulczyński
                                        

            Szopki wykonane przez krakowskie rodziny zajmujące się rzemiosłem artystycznym można od poniedziałku oglądać na wystawie w Muzeum Etnograficznym we Wrocławiu. Krakowskie szopkarstwo w 2014 r. zostało wpisane na "Krajową listę niematerialnego dziedzictwa kulturowego".
      
            Na ekspozycji zgromadzono 25 szopek wykonanych w latach 1981-2014. Pochodzą one ze zbiorów Muzeum Historycznego Miasta Krakowa – poinformowała PAP Paulina Popiół z biura prasowego Muzeum Narodowego we Wrocławiu. "Szopki krakowskie są swoistym fenomenem plastycznym oraz obrzędowym w skali nie tylko europejskiej, ale i światowej" - powiedziała Popiół.

Jak podają organizatorzy wystawy, krakowskie szopki charakteryzują się smukłą, wielopoziomową, bogato zdobioną konstrukcją wykonaną z lekkich, nietrwałych materiałów; ich cechą charakterystyczną jest też nagromadzenie zminiaturyzowanych elementów. Wzorem dla tych elementów jest zabytkowa architektura Krakowa. Można w nich znaleźć miniaturowe imitacje fragmentów architektury Wawelu, kościoła Mariackiego czy Sukiennic.

"Wyposażane są także w figurki przedstawiające nie tylko Świętą Rodzinę, ale także różne postacie, głównie bohaterów krakowskich legend, przedstawicieli społeczności miasta" - podała Popiół.

Prezentowane na wrocławskiej wystawie szopki są dziełem m.in. rodzin Malików, Głuchów, Dłużniewskich czy Gillertów. Najmniejsza pokazywana szopka ma zaledwie 17 cm, największa 187 cm.

Najstarsze krakowskie szopki pochodzą z przełomu XIX i XX w. Za prekursora stylu krakowskiego szopkarstwa uznaje się Michała Ezenekiera – murarza i kaflarza z Krowodrzy i jego syna Leona. Największe z krakowskich szopek miały nawet trzy metry wysokości. Wyposażano je w kukiełki, przez co służyły jako przenośne teatry jasełkowe. W przeszłości szopki najczęściej tworzyli rzemieślnicy zamieszkujący w podkrakowskich wsiach, głównie w Zwierzyńcu i w Krowodrzy.

Od 1946 r. Muzeum Historyczne Miasta Krakowa prowadzi konkurs na najpiękniejszą szopkę krakowską.

Wystawę we wrocławskim Muzeum Etnograficznym można oglądać do 29 stycznia.