epa05260303 An exterior view of the ancient Colosseum arena, after scaffolding surrounding the building was dismantled, in Rome, Italy, 15 April 2016. The landmark Roman era Colosseum arena underwent a major clean-up ahead of the main tourist season. EPA/MAURIZIO BRAMBATTI Dostawca: PAP/EPA. Archiwum PAP/EPA © 2016 / MAURIZIO BRAMBATTI
                                        

            Turyści mogą wejść do rzymskiego Koloseum prosto na dawną arenę, jak niegdyś gladiatorzy - to dzięki decyzji o otwarciu nowej drogi prowadzącej do amfiteatru. Trzecie wejście ma rozładować kolejki w szczycie sezonu i zapewni zwiedzającym wyjątkowe wrażenia.
      
            Nowe wejście będzie otwarte do końca października tylko dla grup liczących do 50 osób, które wcześniej zarezerwują zwiedzanie. Musi towarzyszyć im licencjonowany przewodnik.

Oblicza się, że z tego wejścia, znajdującego się naprzeciwko via Labicana, będzie korzystać od 1800 do 2400 osób dziennie. Jego celem, jak podkreślono, jest skrócenie coraz dłuższych od początku lata kolejek, przy zachowaniu wszystkich norm bezpieczeństwa.

Uruchomienie dodatkowej trasy było konieczne bowiem liczba zwiedzających antyczny amfiteatr Flawiuszów sięga obecnie 6,5 miliona rocznie.

„Ten, kto wejdzie nową drogą do Koloseum zapamięta to na całe życie, bo poczuje się jak gladiator trzeciego tysiąclecia” – zapewnił główny administrator zabytku Francesco Prosperetti.

Trzecią trasę zwiedzania zaproponowano tuż po zakończeniu gruntownej konserwacji zewnętrznych murów Koloseum, które oczyszczono i odnowiono, dzięki czemu odzyskały niewidziany od dekad splendor.