epa06275104 Vegan lifestyle advocates carry trays of plant-based food to share in a street in Quezon City, east of Manila, Philippines 19 October 2017. A Vegan Festival is planned for Manila in November, which aims to gather thousands of advocates of the vegan lifestyle and merchants who can showcase various plant-based food for consumers.  EPA/ROLEX DELA PENA 
Dostawca: PAP/EPA. PAP/EPA © 2018 / ROLEX DELA PENA
                                        

            Roślinne jedzenie, naturalne kosmetyki i wegańska... odzież - oto, co czeka odwiedzających pierwsze, międzynarodowe targi Veggie World, które odbędą się w Warszawie w ramach ogólnopolskiego 12. Tygodnia Wege.
      
            "Na VeggieWorld zapraszamy wszystkich, którzy chcą spróbować pysznego jedzenia w wersji roślinnej, odkryć naturalne kosmetyki, wegańską odzież i ciekawe książki oraz poznać nowe i zagraniczne marki, czy też bezpośrednio porozmawiać z ekspertami i wystawcami z Polski i z innych krajów europejskich" - tak o pierwszej polskiej edycji targów roślinnego stylu życia mówi PAP Life Patricia Homa, dyrektor ProVeg Polska, czyli międzynarodowej organizacji działającej na rzecz budowania świadomości żywieniowej, która jest organizatorem tych targów w Warszawie.

Jak dodaje Homa, jest to również świetna okazja dla wystawców do podpatrzenia nowych trendów, nawiązaniu kontaktów, które mogą zaowocować współpracą w przyszłości. Co czeka na odwiedzających? "Pod jednym dachem zgromadziliśmy ponad 70 wystawców, ale to nie wszystko - przygotowaliśmy też warsztaty, wykłady i spotkania z prelegentami i prelegentkami związanymi z roślinnym stylem życia z Polski i ze świata. Na głównej scenie zobaczycie m.in. Melanie Joy, Malkę Kafkę, Orinę Krajewską, Monikę Mrozowską i Vienia. Czekają na was zajęcia z jogi, mindfulness, fotografii kulinarnej i niedzielny poranny trening biegowy" - wylicza PAP Life Homa.

Wizją ProVeg jest świat, w którym wszyscy wybierają zdrowe i smaczne jedzenie, kierując się dobrem ludzi, zwierząt oraz planety - przekonują organizatorzy. "Naszym celem jest ograniczenie globalnego spożycia produktów pochodzenia zwierzęcego o 50 proc. do 2040 roku. Współpracujemy z rządami, firmami prywatnymi, instytucjami publicznymi, specjalistami z branży medycznej i liderami opinii publicznej, aby przez roślinny styl życia pomóc zmienić świat na bardziej zrównoważony" - podkreśla Homa.

Współorganizatorem VeggieWorld jest Fundacja Międzynarodowy Ruch Na Rzecz Zwierząt - Viva!, a targi są jednocześnie inauguracją Tygodnia Wege, którego w 2018 roku przypada 12 edycja. Targi VeggieWorld odbędą się w sobotę i w niedzielę w godzinach 10:00-18:00, zaś Tydzień Wege w dniach 12-20 maja przy ulicy Mińskiej 65 w Warszawie.