Special Envoy for the United Nations High Commissioner for Refugees (UNHCR) and co-Founder of the Preventing Sexual Violence Initiative and actress Angelina Jolie at a joint press conference at the end of a meeting with NATO Secretary General Jens Stoltenberg (not seen) at alliance headquarters in Brussels, Belgium, 31 January 2018. Archiwum fot. PAP/EPA/STEPHANIE LECOCQ
                                        

            Uhonorowana Oscarem aktorka i aktywistka, a dla wielu również jedna z najpiękniejszych kobiet świata - Angelina Jolie po raz kolejny znalazła się na szczycie listy najbardziej podziwianych osób.
      
            Nie bez przyczyny o Angelinie Jolie mówi się nie tylko w kontekście osiągnięć w branży filmowej. Aktorka i reżyserka w jednej osobie znana jest bowiem również ze swojej działalności charytatywnej. Gwiazda takich produkcji, jak "Turysta" czy "Przerwana lekcja muzyki", za rolę w której otrzymała nagrodę Oscara, od wielu lat angażuje się w rozmaite projekty mające na celu niesienie pomocy uchodźcom oraz dzieciom żyjących w krajach trzeciego świata.

Powszechne poruszenie wzbudziła również jej kontrowersyjna decyzja o poddaniu się podwójnej mastektomii, którą podjęła po śmierci matki chorującej na nowotwór. Aktorka dowiedziała się wówczas, że jest obarczona wysokim ryzykiem zachorowania na raka piersi. Choć nie wszyscy pochwalili wybór, jakiego dokonała Jolie, dało się słyszeć przede wszystkim głosy poparcia i podziwu dla jej niezwykłej odwagi w postawieniu życia na pierwszym miejscu. "Moje dzieci nie muszą się bać, że stracą mnie z powodu raka piersi" - tłumaczyła później w wywiadach.

Jolie od lat inspiruje fanów swoim stylem życia. Nie dziwi zatem, iż w corocznej ankiecie YouGov zajęła po raz kolejny zaszczytne pierwsze miejsce jako najbardziej podziwiana kobieta na świecie. Każdego roku ta międzynarodowa internetowa firma zajmująca się badaniami rynku i analizą danych przeprowadza ogólnoświatową ankietę, która ujawnia nazwiska najbardziej podziwianych ludzi. Tegoroczna lista objęła 35 krajów, a udział w niej wzięło ponad 37 tysięcy osób. Na pierwszym miejscu wśród męskich laureatów uplasował się biznesmen, filantrop i twórca firmy Microsoft, Bill Gates.

Wśród 20 najbardziej podziwianych na świecie kobiet znalazły się nie tylko postaci z branży rozrywkowej, ale i działaczki charytatywne, jak choćby uhonorowana Pokojową Nagroda Nobla Malala Yousafzai oraz panie odgrywające ważne role w świecie polityki, takie jak Hilary Clinton czy Angela Merkel. W zestawieniu nie zabrakło również Michelle Obamy, Oprah Winfrey, Królowej Elżbiety II oraz Madonny, która zamyka pierwszą dziesiątkę rankingu.