Wenecja Włochy   07.05.2015 Gondole na Canal Grande
. soa PAP/Maciej Kulczyński Archiwum PAP © 2018 / Maciej Kulczyński
                                        

            Konkurs na gondolierów zorganizowały władze Wenecji, które od czwartku do 13 maja czekają na zgłoszenia. Kandydaci będą musieli przejść testy sprawnościowe, a także poddać się badaniom na obecność narkotyków i alkoholu.
      
            Pierwszym wstępnym egzaminem, jaki będą musieli zdać wszyscy aspirujący do fachu gondoliera, będzie sprawdzenie umiejętności wiosłowania. Wyłonieni w ten sposób kandydaci zostaną następnie przyjęci na kurs pod nazwą "Sztuka Gondoliera". Obejmuje on 60 godzin teorii i 10 godzin lekcji wiosłowania na rufie łodzi.

W programie szkolenia są też wykłady na temat prawa żeglugi, historii sztuki, etyki zawodu, lekcje języka angielskiego i hiszpańskiego oraz dobrych manier wobec turystów.

Wszyscy, którzy chcą zostać gondolierami, muszą przedstawić świadectwa zdrowia i wykazać się doskonałą umiejętnością pływania.