Świętujący mistrzostwo koszykarskiej ligi NBA Golden State Warriors wydali blisko milion dolarów na sam alkohol. "Wojownicy" najlepsi okazali się szósty raz w historii, a trzeci w ostatnich czterech latach.
      
            W piątek, przy okazji meczu, w którym wywalczyli mistrzostwo, w szatni czekało 600 butelek wysokiej klasy szampana. Wśród nich było 150 butelek wyjątkowo drogiego trunku, sprzedawanego po 1500 dolarów za butelkę. Samo świętowanie po spotkaniu kosztowało ponad 400 tysięcy.

Szampanem za ponad 500 tysięcy dolarów spryskano natomiast kibiców ze specjalnego autobusu podczas wtorkowej parady w Oakland.

Kilka dni wcześniej hokeiści Washington Capitals pierwsze w historii klubu mistrzostwo NHL świętowali głównie tanim piwem.