epa03774992 The Statue of Liberty, a gift from France in 1886, seen on Liberty Island in New York, New York, USA, 04 July 2013.  The national monument reopens to the general public on 04 July after damage from Hurricane Sandy.  EPA/PETER FOLEY 
Dostawca: PAP/EPA. PAP/EPA © 2018 / PETER FOLEY
                                        

            Gubernator stanu Nowy Jork Andrew Cuomo z Partii Demokratycznej powiedział, że od poniedziałku Statua Wolności będzie dostępna dla zwiedzających nawet jeśli zawieszenie działalności rządu federalnego USA będzie kontynuowane - podał Reuters.
      
            Statua Wolności, stojąca od 1886 na wyspie Liberty Island i dawne centrum przyjmowania emigrantów z Europy na wyspie Ellis w Nowym Jorku, zamknięte dla zwiedzających przez weekend, ponownie - od poniedziałku - są dostępne dla zwiedzających, poinformował Reuters.

Wiele zabytków i parków narodowych może pozostać częściowo lub całkowicie zamkniętych.

Krajowe Stowarzyszenie Ochrony Przyrody szacuje, że jedna trzecia z 417 miejsc ważnych dla kultury narodowej zostało zamkniętych, m.in. domy prezydenckie i inne popularne zabytki.

Park narodowy Yellowstone znajdujący się na terenie stanów Wyoming, Montana i Idaho, najstarszy park narodowy na świecie pozostał otwarty, lecz nie wszystkie usługi były dostępne - np. centrum turystyczne zostało zamknięte, a strażnicy parku byli nieobecni.

Jak w sobotę ocenił Cuomo, zamknięcie Statui Wolności i centrum muzealnego na wyspie Ellis "zostało spowodowane wysiłkami rządu federalnego, by pozbyć się naszych imigrantów". Biały Dom próbował bowiem w negocjacjach nad prowizorium budżetowych powiązać kwestie imigracyjne (np. sytuację tzw. marzycieli, czyli dzieci, które dostały się nielegalnie do USA i teraz grozi im deportacja) z kwestią wydatków na cele obronne i ochrony granic.