Po sukcesie płyty "Prism" Katy Perry zniknęła ze sceny muzycznej aż na dwa lata. Teraz wraca z piosenką "Rise", która stała się hymnem Igrzysk Olimpijskich w Rio de Janeiro.
      
            "Jestem zaszczycona, że +Rise+ została wybrana na hymn Igrzysk Olimpijskich. Nie mogłam wyobrazić sobie lepszych ludzi do promowania mojej piosenki niż sportowcy. Oni, jak nikt inny na świecie, potrafią walczyć do samego końca" - powiedziała artystka.

Perry w wywiadzie dla "Today" przyznała, że pracowała nad nową płytą bardzo ciężko i nie była pewna, kiedy będzie gotowa wypuścić nowe nagrania. Zdecydowała się zrobić to teraz.

"Teraz, jak nigdy wcześniej, świat potrzebuje zjednoczenia. Mam nadzieję, że ta piosenka zainspiruje wszystkich do tego. Razem możemy walczyć ze strachem na całym świecie" - wyznała piosenkarka.

Piosenka została również dobrze przyjęta przez krytyków. "Washington Post" napisał, że tekst "Rise" jest bardzo dobry i inspirujący. Natomiast Emily Blake z "Mashable" stwierdziła, że jest to idealna piosenka na hymn Igrzysk.

Teledysk do "Rise" od dnia premiery obejrzało ok. dziesięć milionów użytkowników.