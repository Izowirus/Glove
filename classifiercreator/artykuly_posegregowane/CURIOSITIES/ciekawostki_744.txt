epa05139847 (FILE) A file photo dated 25 March 2015 showing the BBC headquarters in central London, Britain. The BBC will continue to broadcast Olympics Games until 2024 for a British audience after agreeing to a sub-licence deal with Discovery Communications for the 2022 and 2024 Games, it was reported 02 February 2016. The BBC has been broadcasting from the Olympics since 1960 and had earlier secured the rights for the 2018 Winter Games in Pyeongchang, South Korea, and 2020 summer edition in Tokyo. The 2022 Olympics on snow and ice are in Beijing while the 2024 host city will be elected by the International Olympic Committee next year. Discovery landed the European rights for four Olympics 2018-2024 last year in a deal with the IOC worth 1.3 billion euros (1.45 billion dollars).  EPA/ANDY RAIN 
Dostawca: PAP/EPA. PAP/EPA © 2017 / ANDY RAIN
                                        

            Brytyjski publiczny nadawca BBC ujawnił w środę zarobki swoich najlepiej zarabiających gwiazd. Najwyżej opłacanym okazał się być prowadzący stacji radiowej BBC Radio 2 Chris Evans, który w ciągu roku otrzymał około 2,2 mln funtów.
      
            Na drugim miejscu znalazł się prowadzący magazyn piłkarski "Match of the Day" legendarny piłkarz reprezentacji Anglii Gary Lineker, który otrzymał w minionym roku około 1,75 mln funtów, a na trzecim krytyk muzyczny i gospodarz komediowego talk-show Graham Norton z 850 tys. funtów.

Jak się wskazuje, w niektórych przypadkach faktyczne uzyskiwane dzięki BBC dochody mogą być wyższe niż w opublikowanym przez spółkę zestawieniu. Wiadomo na przykład, że Graham Norton inkasuje za prowadzenie swego talk-show co najmniej 2,5 mln funtów rocznie, ale większość tej kwoty przekazywana jest za pośrednictwem spółki producenckiej. Matt LeBlanc, gospodarz programu motoryzacyjnego Top Gear, w ogóle nie figuruje w zestawieniu, gdyż opłaca go przeznaczona dla odbiorców zagranicznych telewizja BBC Worldwide.

Pierwsza kobieta w zestawieniu, znana m.in. z brytyjskiej edycji "Tańca z Gwiazdami" ("Stricly Come Dancing") prezenterka Claudia Winkleman, zajęła dopiero ósme miejsce z około 450 tys. funtów.

Z kolei najlepiej opłacani przedstawiciele mniejszości to urodzony w Sri Lance telewizyjny prezenter wiadomości George Alagiah, mający pakistańskiego ojca prezenter radia i telewizji BBC w Walii Jason Mohammad oraz pochodzący z rodziny imigrantów z Karaibów radiowy prezenter muzyczny Trevor Nelson. Ich ubiegłoroczne zarobki plasują się w przedziale od 250 do 300 tys. funtów.

Wśród dziennikarzy politycznych prym wiodą prowadzący porannego programu politycznego BBC Radio 4 Today John Humphrys (600-650 tys. funtów) i prezenter BBC News Huw Edwards (550-600 tys. funtów).

W raporcie zaznaczono jednak, że liczba osób na kontraktach gwiazdorskich przekraczających 150 tys. funtów spada z roku na rok: w 2010/2011 było ich aż 132 przy zaledwie 96 obecnie.

Dyrektor generalny BBC Sir Tony Hall ocenił, że "BBC jest bardziej różnorodne niż branża dziennikarska ogółem lub służba cywilna", ale przyznał, że "choć osiągnęliśmy postęp, uznajemy, że musimy zrobić jeszcze więcej". Jak zapewnił, firma podejmuje starania w celu zniwelowania różnic pomiędzy płciami "bardziej i szybciej niż jakikolwiek inny nadawca".

Obowiązek opublikowania szczegółów kontraktów 96 najlepiej zarabiających gwiazd (powyżej 150 tys. funtów rocznie) został nałożony na BBC w ramach nowych warunków przywileju królewskiego (Royal Charter), z którego korzysta. Bierze się on z tego, że BBC jest publicznym nadawcą, finansowanym z opłaty audiowizualnej (licence fee) z obecną stawką 147 funtów rocznie.

Zdaniem komentatorów ujawnienie szczegółów kontraktów może wzbudzić kontrowersje, m.in. upubliczniając znaczne różnice w wynagrodzeniu pomiędzy osobami pracującymi przy tym samym programie, a także zmuszając wielu odbiorców do refleksji na tym, czy jakość programów produkowanych przez BBC jest warta takich pieniędzy.

jakr/ dmi/ mal/
      
  
    TEMATY:
          
              wielka brytania,
          bbc