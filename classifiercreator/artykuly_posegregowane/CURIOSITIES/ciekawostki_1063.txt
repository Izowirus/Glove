PAP/EPA © 2016 / HANNAH MCKAY
      
            
        

        
        PAP/EPA © 2016 / HANNAH MCKAY
      
            
        

        
        PAP/EPA © 2016 / HANNAH MCKAY
      
            
        

        
        PAP/EPA © 2016 / HANNAH MCKAY
      
            
        

        
        PAP/EPA © 2016 / HANNAH MCKAY
      
          
  


  
            Ponad 400 samochodów wyprodukowanych przed 1905 rokiem przejechało w niedzielę 95-kilometrową trasę między Londynem a Brighton. Rajd starych automobili do Brighton - "Bonhams Veteran Car Run" - ma już 120-letnią historię.
      
            Niezwykłe dla dzisiejszych przyzwyczajeń samochody przypominające powozy, niektóre nawet z silnikami parowymi, wyruszyły z obrzeży Hyde Parku, przejeżdżając przez Londyn i dalej do szacownego kurortu nad morzem. Dla samochodów tego typu jest to jedna z najdłuższych tras.

Rajd Bonhamsa odbywa się tradycyjnie w pierwszą niedzielę listopada. Pierwszy, nazwany "wyścigiem emancypacyjnym", odbył się w 1896 roku; zorganizowano go z okazji oficjalnego zezwolenia na zwiększenie szybkości pojazdów z 4 do 14 mil na godzinę.

 Tzw. Ustawa o czerwonej fladze zniosła też wymóg, wprowadzony w 1865 roku i przestrzegany aż do roku 1878, żeby samochód był poprzedzany... przez pieszego z czerwoną chorągiewką, a w nocy - latarnią, żeby ostrzegać innych uczestników ruchu drogowego.

Najstarszym automobilem na starcie był Peugeot z 1895 roku, a kilka najmłodszych liczyło sobie 111 lat.

Wśród tegorocznych uczestników rajdu znaleźli się m.in. specjaliści Formuły 1 - brytyjski inżynier Ross Brawn i Irlandczyk Nick Mason - oraz Eddie Jordan, perkusista zespołu Pink Floyd.