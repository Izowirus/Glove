The official match ball for the 2018 FIFA World Cup Russia, named Telstar 18 , during the unveiling ceremony in Moscow, Russia, 09 November 2017. Archiwum fot. PAP/EPA/YURI KOCHETKOV
                                        

            Piłka, która ma być użyta 14 czerwca w meczu otwarcia mistrzostw świata w Rosji, poleci w środę w kosmos. Rosyjski kosmonauta Oleg Artemjew wraz z dwoma Amerykanami wybiera się w podróż do bazy ISS, oddalonej o ok. 400 km od Ziemi.
      
            "Mój kolega Anton Szkaplerow w maju wróci z piłką na Ziemię" - powiedział Artemjew w rozmowie z agencją Interfax.

Mundial rozpocznie się 14 czerwca i potrwa miesiąc. Mecz otwarcia zaplanowany jest na stadionie Łużniki w Moskwie, a gospodarze zmierzą się w nim z Arabią Saudyjską. Spotkania odbędą się w jedenastu rosyjskich miastach. Polska gra w grupie H z Senegalem, Kolumbią i Japonią.