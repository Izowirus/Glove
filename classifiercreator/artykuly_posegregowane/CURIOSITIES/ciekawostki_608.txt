Łódź, 24.07.2012. Piotrkowska - główna ulica Łodzi 24 bm. Nz. Ogródki gastronomiczne. (gm/awol) PAP/ Grzegorz Michałowski PAP © 2017 / Grzegorz Michałowski
                                        

            "Czas na okazję do świętowania" - to temat przewodni kolejnej edycji Festiwalu Restaurant Week, która rozpoczyna się w piątek w Łodzi i potrwa do 31 października. W wydarzeniu bierze udział ponad 30 restauracji.
      
            Według organizatorów główną ideą imprezy jest przybliżanie gościom kultury restauracyjnej, a ta znana i sprawdzona formuła przyjęła się m.in. w Nowym Jorku, Londynie i Kopenhadze, czyli w centrach światowej gastronomii.

"Szefowie kuchni najlepszych restauracji zaproszą nas do wspaniałej podróży kulinarnej, podczas której zaprezentują swoje umiejętności oraz wizję autorskiej kuchni w specjalnie przygotowanym menu festiwalowym" - wyjaśnia PAP Life Katarzyna Jankowska z zespołu Restaurant Week Łódź.

Zwraca uwagę, że temat przewodni imprezy to "Czas na okazję do świętowania". Według niej, okazji do świętowania jest nieskończenie wiele - od małych i dużych prywatnych sukcesów, przez rożne okazje obyczajowe, aż po poważne zawodowe osiągnięcia. "Jednocześnie, liczne publikowane badania pokazują, że jednym z najważniejszych czynników szczęścia i zdrowia jest właśnie radosny czas spędzony z bliski przy stole" - zauważa.

Jak podkreślają organizatorzy Restaurant Week jest wiele okazji do celebrowania, ale wciąż za mało świętujemy. "Od wielkich sukcesów, przez miłość i przyjaźń, aż po najdrobniejsze codzienne sprawy, które nam się udają. Nic tak nie cieszy i nie integruje jak wspólnie spędzony czas przy stole, w magicznym restauracyjnym otoczeniu" - mówią.

W łódzkiej edycji Festiwalu weźmie udział ponad 30 restauracji. Organizatorzy zwracają uwagę, że "Restaurant Week" to także cykl wydarzeń towarzyszących. Zaplanowano min. warsztaty kulinarne, degustację win z polskich winnic czy food pairing, czyli sztukę łączenia smaków.