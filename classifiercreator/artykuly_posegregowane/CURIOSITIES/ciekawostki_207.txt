epa06868987 Serena Williams of USA celebrates her victory over Kristina Mladenovic of France in their third round match during the Wimbledon Championships at the All England Lawn Tennis Club, in London, Britain, 06 July 2018. EPA/NIC BOTHMA EDITORIAL USE ONLY/NO COMMERCIAL SALES 
Dostawca: PAP/EPA. PAP/EPA © 2018 / NIC BOTHMA
                                        

            Serena Williams przyznała, że powrót do rywalizacji w Wimbledonie wymaga od niej poświęceń. Słynna amerykańska tenisistka przed meczem 1/8 finału zdradziła, że przegapiła pierwsze kroki swojej córki, bo w tym czasie... trenowała na korcie w Londynie.
      
            Do wydarzenia doszło w sobotę, gdy Williams ćwiczyła przed poniedziałkowym pojedynkiem 1/8 finału Wimbledonu ze 120. w rankingu WTA Rosjanką Jewgienią Rodiną.

"Ona (jej córka - PAP) zrobiła pierwsze kroki... a ja trenowałam i przegapiłam to. Popłakałam się" - napisała na Twitterze siedmiokrotna triumfatorka londyńskiej imprezy.

Rok temu zabrakło jej w obsadzie Wimbledonu ze względu na ciążę. Córkę urodziła 1 września, a do rywalizacji wróciła w marcu. Wówczas okazało się, że wznowienie rywalizacji było nieco zbyt pochopne i dlatego potem pauzowała jeszcze kilka tygodni.

36-letnia Amerykanka to była liderka światowego rankingu WTA, która obecnie zajmuje w nim 181. pozycję. W dorobku ma 23 wielkoszlemowe tytuły wywalczone w singlu. W liczonej od 1968 roku tzw. Open Erze nikt inny w tenisie nie może pochwalić się takim osiągnięciem.