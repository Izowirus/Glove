"Najpierw poznawać swoją okolicę i trochę dalej, i dalej, nasz piękny kraj, Polskę, by potem udać się jeszcze dalej" - radzi PAP Life 70-letni Aleksander Doba, którego pasją do podróżowania już od najmłodszych lat zarażali rodzice.
      
            Aleksander Doba, polski podróżnik, któremu czytelnicy "National Geographic" przyznali mu tytuł "Podróżnika Roku 2015", kajakarz, zdobywca i odkrywca jest przykładem na to, że wiek nie stanowi żadnych granic, jeśli chodzi o poznawanie świata, bowiem Doba ma już 70-tkę. Podróżniczą pasję rozbudzili w nim rodzice.

"Chęcią poznawania świata rodzice zarazili mnie bardzo skutecznie, bo staram się poznawać go na rożne sposoby. Zachęcam do tego tak, jak oni mnie zachęcali: najpierw poznawać swoją okolicę i trochę dalej, i dalej, nasz piękny kraj, Polskę, by potem udać się jeszcze dalej" - mówi PAP Life Doba i podkreśla, że ważne jest takie rozbudzenie chęci poznawania.

Podróżnik opowiada, że spotkał w swoim życiu ludzi, którzy nigdy nie byli dalej niż 50 km od domu. "Są tacy, którzy mają bliskie horyzonty. Trzeba mieć otwartość i chęć poznawania, zobaczenia czegoś więcej. Świat jest wielki i piękny. Życia nie starczy, żeby wszystko zobaczyć, tylko cząstkę, a w niektóre wspaniałe miejsca chciałoby się wrócić. Do setki mam jeszcze dużo czasu, także mam zamiar jeszcze gdzieś zawędrować. Wszystkim tego życzę. Kiedyś jeździć palcem po mapie, dlatego teraz przekonuję, że można to zrealizować" - kwituje Doba.