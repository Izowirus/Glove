epa05289672 People look at the 1109-carat 'Lesedi la Rona' diamond, reportedly the largest gem-quality rough diamond to be discovered in over 100 years, during an auction preview at Sotheby's auction house in New York, New York, USA, 04 May 2016. The diamond, which was discovered in November 2015 in Botswana, will be auctioned on 29 June 2016 by Sotheby's in London and is expected to sell for over 70 million USD.  EPA/JUSTIN LANE 
Dostawca: PAP/EPA. PAP/EPA © 2016 / JUSTIN LANE
                                        

            Za 63 mln dolarów sprzedano surowy diament o wadze 813 karatów. Jest to rekord; nieobrobiony kamień nie uzyskał dotąd tak wysokiej ceny - poinformowała w poniedziałek firma górnicza Lucara Diamond, która wkrótce wystawi na aukcję większy kamień.
      
            Lucara, która notowana jest na giełdzie w Sztokholmie, podała w komunikacie tylko to, że chodzi o znaleziony w Botswanie kamień nazwany "Konstelacją". Ani nazwiska nabywcy, ani warunków sprzedaży przeprowadzonej przez wyspecjalizowaną w ocenie diamentów i handlu nimi firmę Nemesis International nie ujawniono.

Obecny rekord zostanie najprawdopodobniej pobity 29 czerwca, kiedy na aukcji Sotheby's w Londynie odbędzie się licytacja jeszcze większego kamienia sprzedawanego przez Lucarę.

Będzie nim nieobrobiony diament "Lesedi La Rona", co w lokalnym języku tswana oznacza "nasze światło". Wielkości piłeczki tenisowej i mający 1109 karatów, znaleziony został w listopadzie w tej samej kopalni Karowe w Botswanie i jest największym po słynnym Cullinanie (3106 karatów) nieobrobionym diamentem wysokiej jakości znalezionym w Afryce Południowej.

Akcje Lucara Diamond na giełdzie w Sztokholmie wczesnym popołudniem zyskały 8,58 proc. Głównym akcjonariuszem firmy jest szwedzka rodzina Lundin.

Najdroższym diamentem na świecie - pod względem ceny jednego karata - jest "Blue Moon of Josephine" (Błękitny księżyc Józefiny), rzadki niebieski nieskazitelny brylant z Afryki Południowej znaleziony w styczniu 2014 roku. Ma on 12,03 karata (2,406 g). Osiągnął rekordową cenę 48,4 mln dolarów na aukcji w Genewie w listopadzie zeszłego roku, a kupił go w prezencie dla swojej 7-letniej córeczki Josephine hongkoński miliarder, magnat nieruchomości Joseph Lau.