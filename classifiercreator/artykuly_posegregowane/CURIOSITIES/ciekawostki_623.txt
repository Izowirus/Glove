US musicians (L-R) Tomo Milicevic, Shannon Leto and Jared Leto of Thirty Seconds to Mars band arrive for the 56th annual Grammy Awards at the Staples Center in Los Angeles, California, USA, 26 January 2014. Archiwum fot. PAP/EPA/MICHAEL NELSON
                                        

            Multiplatynowy Thirty Seconds To Mars zagra 18 kwietnia 2018 roku w łódzkiej Atlas Arenie. Liderem i założycielem grupy jest amerykański aktor Jared Leto, laureat Oscara za najlepszą rolę drugoplanową w filmie "Witaj w klubie".
      
            Jared Leto jest wokalistą i gitarzystą Thirty Seconds to Mars, gdzie na perkusji gra jego brat, Shannon. Debiutancka płyta zespołu, zatytułowana po prostu "30 Seconds to Mars", ukazała się w 2002 roku. W sierpniu 2006 roku pierwszy teledysk wyreżyserowany przez Jareda ("The Kill") został nominowany w dwóch kategoriach na MTV Video Music Awards, i otrzymał nagrodę w kategorii MTV2 Video.

W listopadzie zespół nagrał w Chinach teledysk do singla z drugiego albumu, "From Yesterday". Wideoklip był pierwszym w historii teledyskiem amerykańskim kręconym w tym kraju. Zaraz po premierze wideo zespół zaczął trasę, trwającą aż do 2007 roku, udając się między innymi do Australii, gdzie zdobyli 2 z 3 nagród w Australijskich VMA: Best Rock Video i Video of The Year z "The Kill".

Ponadto z inicjatywy magazynu "Fangoria" Leto otrzymał także tytuł "Księcia Ciemności", a teledysk do piosenki "The Kill" zwyciężył w kategorii Najlepszy teledysk nakręcony na podstawie filmu.

W 2010 roku Thirty Seconds to Mars zdobyło statuetkę na MTV EMA za najlepszy zespół rockowy oraz nagrodę MTV VMA za najlepszy teledysk, gdzie nominowanym był "Kings and Queens". W tym samym roku teledysk "Hurricane" został ogłoszony przez MTV najbardziej zaskakującym i niezapomnianym teledyskiem. W 2011 roku zespół zdobył dwie statuetki MTV Europe Music Awards w kategoriach Best Alternative (Najlepszy Zespół Alternatywny) i Best World Stage.

Zespół został okrzyknięty jedną z najlepszych koncertowych grup na świecie. Tytuł ten umocnili premierowym wykonaniem koncertowym singla podczas przełomowego występu z wykorzystaniem innowacyjnej technologii podczerwieni i z gościnnym udziałem Travisa Scotta na gali MTV VMA Award. Thirty Seconds to Mars wykonali "Walk on Water" - pierwszy singiel z nadchodzącego 5 albumu studyjnego grupy. Zespół został właśnie nominowany do MTV European Music Awards - gala odbędzie się 12 listopada tego roku.

Występ w Łodzi odbędzie się w ramach europejskiego tournee zespołu.