Z okazji reedycji "Białego Albumu" The Beatles do sieci trafił nowy teledysk zespołu do piosenki "Back In The U.S.S.R.". W ciągu kilkudziesięciu godzin obejrzało go blisko 150 tys. fanów.
      
            Wideo zmontowane jest w formie dokumentu, ze scenami z Placu Czerwonego i moskiewskiego metra. Jednak Beatlesi w ZSRR nigdy nie byli. Piosenka jest żartem, a Paul McCartney śpiewa: "Ukraińskie dziewczyny zupełnie mnie rozwalają, te z Zachodu nie mogą się z nimi równać, a przy moskiewskich dziewczynach chce mi się śpiewać i krzyczeć, że Gruzja jest zawsze w moich, myślach...".

"Back In The U.S.S.R." to także żart muzyczny. Beatlesi sparodiowali w tej piosence styl Beach Boysów, najbardziej popularnej wówczas w USA grupy z Kalifornii. Parodia była tak udana, że Plażowi Chłopcy włączyli kawałek do swojego repertuaru i wykonywali utwór na koncertach.

Wideo "Back In The U.S.S.R." to druga piosenka zapowiadająca wydanie odnowionego "Białego Albumu". Do sieci trafił już teledysk z utworem "Glass Onion", również pochodzącym z obchodzącej 50-lecie wydania płyty.

"The Beatles", dziewiąty album w dorobku Bajecznej Czwórki, wśród fanów znany jako "Biały Album" (nawiązanie do okładki płyty), doczeka się wyjątkowego wydania po 50 lat od premiery, w nowej, zremasterowanej wersji. Cztery formaty trafią do sklepów 9 listopada.