Pony Ma, CEO of Tencent, speaks at the launch ceremony of a joint venture of online-to-offline e-commerce in Shenzhen, Guangdong province, China, 29 August 2014. Ma, together with Robin Li, Chairman and CEO of Baidu Inc., and Wang Jianlin, Chairman of Wanda Group, the top three mainland China's richest men on the Forbes 2014 list, will put resources into the five billion yuan (814 million US dollar) new company controlled by Wanda for a big cut in the high-growth market.  EPA/PU MAN CHINA OUT 
Dostawca: PAP/EPA. PAP/EPA © 2017 / PU MAN
                                        

            Założyciel firmy Tencent, chińskiego giganta z branży IT, Ma Huateng znany jako Pony Ma, został według najnowszej listy magazynu "Forbes" najbogatszym człowiekiem w Azji. Zdetronizował swojego biznesowego konkurenta, Jacka Ma z firmy Alibaba.
      
            Nowy lider azjatyckiej listy zajmuje obecnie według magazynu "Forbes" 18. miejsce na liście najbogatszych ludzi świata, a jego majątek szacowany jest na 37 mld dolarów. Majątek Jacka Ma wyceniany jest na 36,4 mld dolarów. Lider listy, Bill Gates, dysponuje majątkiem wartości 89,8 mld dolarów.

Tencent i Alibaba w ciągu ostatnich lat rozbudowały swoje internetowe imperia. Pierwotnie oba koncerny kierowały się podobną strategią, zwiększając udziały w e-handlu (do Alibaby należą platformy Taobao oraz Tmall, do Tencentu serwis JD). Tencent rozwijał także od początku działalności usługi społecznościowe i obecnie jest w stanie dzięki swojemu flagowemu produktowi, komunikatorowi WeChat, dobudowywać nowe funkcjonalności przekładające się na większe przywiązanie użytkowników do oferowanych usług.

Hitem firmy w ostatnim roku okazała się gra na urządzenia mobilne "Honour of Kings", w którą gra obecnie ponad 200 mln osób, czyli co siódmy mieszkaniec kraju. Gra wywołała w ostatnim miesiącu wiele kontrowersji, bo ma nadmierne uzależniać użytkowników. Tencent został publicznie skrytykowany w państwowych mediach, co przełożyło się na gigantyczne spadki cen akcji firmy na giełdzie.

Pony Ma założył firmę w 1998 r. w wieku 26 lat. Pierwszym produktem był komunikator QQ będący kopią izraelskiego ICQ. Wraz z upływem czasu Tencent coraz mocniej inwestował w gry mobilne. Przed kilkoma laty przejął amerykańskiego producenta gry "League of Legends" oraz twórcę "Clash of Clans.