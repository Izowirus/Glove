epa06196795 US director George Clooney attends the press conference for the movie 'Suburbicon' during the 42nd annual Toronto International Film Festival (TIFF), in Toronto, Canada, 10 September 2017. The festival runs from 07 to 17 September.  EPA/WARREN TODA 
Dostawca: PAP/EPA. PAP/EPA © 2017 / WARREN TODA
                                        

            To się nazywa mieć gest! George Clooney postanowił okazać wdzięczność swym 14 przyjaciołom, którzy wspierali go przed laty, na początku jego aktorskiej kariery. Wręczył im walizki, w których znalazła się pokaźna gotówka...
      
            Aby podziękować tym, którzy mu pomogli, u których "spał na kanapie" na początku swej aktorskiej kariery, George Clooney zaoferował każdemu z przyjaciół walizkę, zawierającą milion dolarów. Historię opowiedział Rande Gerber, najlepszy przyjaciel aktora, mąż Cindy Crawford, o czym donosi francuski magazyn "Elle".

Clooney znany jest z poczucia humoru i męskich przyjaźni na całe życie. W dedykowanym mu dokumencie, Rande Gerber, były wspólnik (ostatnio sprzedali swoją firmę produkującą tequilę za miliard dolarów) opowiedział o epizodzie, który dowodzi przyjaźni i hojności aktora.

Pewnego wieczoru zaprosił swoich 14 najlepszych przyjaciół, nazywanych "chłopcami", na kolację. Przed każdym z miejsc stała walizka. Aktor złożył przyjaciołom następujące oświadczenie: "Chcę, żebyście wszyscy wiedzieli, że możecie na mnie liczyć. Kiedy wylądowałem w Los Angeles, spałem na waszych kanapach. Miałem szczęście, że mam was i bez was nie mógłbym być tam, gdzie jestem dzisiaj. To dla mnie okazja, aby oddać to, co kiedyś od was otrzymałem. Możecie otworzyć walizki" - powiedział aktor.

W każdej z nich, ku swemu zaskoczeniu, goście odkryli milion dolarów w banknotach dwudziestodolarowych. "Nie musisz już więcej martwić się o swoje dzieci, szkołę, kredyty", dodał. Można sobie wyobrazić emocje, które wzbudziła taka scena wśród zgromadzonych.

Rande Gerber, który nie ma żadnych zmartwień finansowych, starał się odrzucić taki prezent. "Jeśli Rande nie zabierze tego miliona, nikt go nie bierze" - odpowiedział aktor. "Zmuszony" do zaakceptowania, przekazał cały podarunek na cele charytatywne.