Waxworks of the British actors (L-R) Roger Moore, Timothy Dalton and Daniel Craig, Scottish actor Sean Connery, Australian actor George Lazenby and Irish actor Pierce Brosnan playing the role of James Bond are unveiled at Madame Tussauds in Berlin, Germany, 04 October 2016. Archiwum, fot. PAP/EPA/BRITTA PEDERSEN
                                        

            Akcja 25. filmu z serii o najsłynniejszym agencie Jej Królewskiej Mości Jamesie Bondzie będzie rozgrywała się w Chorwacji, a w głównej roli ponownie wystąpi Daniel Craig - poinformowały niedzielne wydania brytyjskich mediów.
      
            Dziennik "Daily Mirror" doniósł, że fabuła filmu - pod roboczym tytułem "Shatterhand" ("Grzmocąca pięść") - ma być wzorowana na książce amerykańskiego pisarza Raymonda Bensona, który napisał również inne powieści o przygodach słynnego 007, m.in. "Jutro nie umiera nigdy" i "Śmierć nadejdzie jutro".

Jak donoszą brytyjskie media, w rolę Jamesa Bonda wcieli się najprawdopodobniej po raz piąty 49-letni Daniel Craig. Aktor wcześniej zapowiadał, że "wolałby sobie podciąć nadgarstki" niż ponownie wystąpić w roli najsłynniejszego agenta brytyjskiego wywiadu, ale zdaniem dziennikarzy producentom udało się go przekonać do kolejnego występu w serii.

Zdjęcia do filmu mają odbyć się w Chorwacji w przyszłym roku. Pierwsze informacje na ten temat pojawiły się w prasie po tym, gdy przedstawiciel miejscowych władz w chorwackim Dubrowniku pochwalił się tym w rozmowie z lokalnymi mediami. Fabuła ma również poprowadzić głównego bohatera m.in. na południe Francji i do Japonii.

Według informacji tabloidu "The Sun" faworytką do nagrania tytułowej piosenki jest brytyjska wokalistka Adele, która w przeszłości świętowała sukcesy z utworem do filmu "Skyfall", wygrywając m.in. nagrody Grammy i Złotego Globu.

25. część przygód Jamesa Bonda powinna trafić do kin w listopadzie 2019 roku.

Z Londynu Jakub Krupa