A file photograph showing two visitors looking at the portrait of David Bowie from 1983 (Monte Carlo) taken by German-Australian photographer Helmut Newton, displayed at the Photography Museum - Helmut Newton Foundation in Berlin,Â Germany, 26 November 2014. *** Local Caption *** 51678644 Archiwum fot. PAP/EPA/STEPHANIEÂ PILICK
                                        

            11 września zostanie wystawione na aukcji odkryte niedawno pierwsze wokalne nagranie Davida Bowiego, zarejestrowane gdy przyszły gwiazdor muzyki miał 16 lat. Cena wywoławcza to 10 tys. funtów szterlingów - poinformował brytyjski dom aukcyjny Omega Auctions.
      
            Piosenka zatytułowana "I Never Dreamed" została nagrana w studiu w 1963 roku przez grupę The Konrads, która poprosiła Bowiego, który występował wówczas jeszcze pod własnym nazwiskiem, David Robert Jones, o jej zaśpiewanie. Taśmy te zostały odkryte dopiero niedawno.

"I Never Dreamed" - klasyczna piosenka rockowa, w stylu hitów Beatlesów - została zaoferowana przez zespół The Konrads wytwórni Decca, ale bez powodzenia. Dla perkusisty zespołu, Davida Hadfielda, Bowie "był najlepszą osobą, która śpiewała i interpretowała ten utwór".
"W ten sposób stało się to pierwszym nagraniem Davida Jonesa (Bowie) śpiewającego 55 lat temu" - stwierdził Hadfield w oświadczeniu.

Wkrótce po tej porażce Bowie opuścił The Konrads. Sześć lat później, wraz z wydaniem "Space Oddity", odniósł wymarzony sukces.

David Bowie zmarł 10 stycznia 2016 roku, dwa dni po swoich 69. urodzinach i premierze ostatniego albumu "Blackstar".