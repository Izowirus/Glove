Londyn, 2009-03-06. Stoisko z serami na targu żywność Brought Market, jo/obm PAP/Jerzy Ochoński Archiwum PAP © 2016 / Jerzy Ochoński
                                        

            Sery są jednym z tych produktów, który przyczynia się do zakwaszania organizmu. Aby zachować w organizmie równowagę kwasowo-zasadową, warto je łączyć z warzywami lub owocami - sugeruje Karolina Białek, czyli Dietetyczna Pani Domu.
      
            "Jeżeli włączamy sery do diety, zawsze komponujmy je z warzywami. Niestety wszystkie produkty serowe zakwaszają nasz organizm. Żeby równowaga kwasowo-zasadowa została zachowana, żeby wapń był lepiej przyswajany, powinniśmy je zestawić z czymś, co działa zasadotwórczo. A takim właśnie produktem spożywczym są różnego rodzaju warzywa. Błędem jest łączenie serów z dużą ilością tłuszczu bądź z mięsem" – stwierdziła dietetyczka Karolina Białek podczas konferencji zorganizowanej przez producenta serów pleśniowych Lazur.

Równowaga kwasowo-zasadowa jest niezbędnym warunkiem do zachowania zdrowia. Większość z nas zmaga się z nadmierną kwasowością. Zakwaszenie organizmu stoi za większością chorób cywilizacyjnych, jak np. cukrzyca czy nowotwory. Głównymi "zakwaszaczami" organizmu są produkty z zawartością białej mąki pszennej oraz cukier. Co ciekawe, zasadotwórczo działa m.in. cytryna, choć jest kwaśna w smaku.