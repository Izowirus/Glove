Kielce, 01.12.2008. Szydełkowa Rodzina wykonana przez Katarzynę Budrys z Elbląga - zajęła pierwsze miejsce w kategorii "Zabawki artystyczne" na konkursie ogólnopolskim na zabawkę przyjazną dziecku, 1 bm. w Kielcach. 74 uczestników V konkursu na zabawkę przyjazną dziecku zgłosiło ogółem 164 zabawki. Konkurs był promocją rodzimego wzornictwa branży zabawkarskiej, nastawioną na lansowanie zabawek wykonanych z materiałów nieszkodliwych dla zdrowia i bezpiecznych dla dzieci. (kkk) PAP/Piotr Polak Archiwum PAP © 2016 / Piotr Polak
                                        

            Dzierganie wełnianych szalików i swetrów przestało być domeną starszych pań. Tą formą relaksu i praktycznym hobby interesuje się coraz więcej młodych osób.
      
            Najnowsze badania wykazują, że robienie na drutach przestaje być jedynie modnym hobby, ale również pożyteczną praktyką relaksacyjną. Eksperci podkreślają terapeutyczny wymiar robienia na drutach, który, jak wyjaśniają naukowcy z Uniwersytetu Otago, pomaga zniwelować stres.

"Zaangażowanie w twórcze czynności prowadzi do wzrostu dobrego samopoczucia. Co ciekawe, jest ono zauważalne nie tylko w trakcie wykonywania tych czynności. Jego efekty są odczuwalne również następnego dnia" - zauważa dr Tamlin Connora.

Eksperci przyznają, że szydełkowanie czy robienie na drutach wpływa na aktywację obszarów mózgu, które są odpowiedzialne za odczuwanie spokoju. Ostatnie badania przeprowadzone na Uniwersytecie w Cardiff w Wielkiej Brytanii potwierdzają, że takie hobby sprzyja łagodzeniu stresów, uspokaja, podnosi kreatywność.