Znany amerykański aktor Brad Pitt będzie starterem tegorocznego 24-godzinnego wyścigu samochodowego we francuskim Le Mans (18-19 czerwca).
      
            Przed rokiem sygnał do startu dał William Clay Ford Jr, prezes koncernu Ford, natomiast dwa lata temu - kierowca Formuły 1 Hiszpan Fernando Alonso.

W tym sezonie w Le Mans w zachodniej Francji będzie świętowana 50. rocznica pierwszego zwycięstwa Forda na torze Sarthe. Teraz amerykański koncern wraca do rywalizacji z nowym modelem GT.

Pierwszy 24-godzinny wyścig w Le Mans odbył się 26 maja 1923 roku. Od tej pory był rozgrywany corocznie, z wyjątkiem 1936 roku oraz lat 1940-1948. Początkowo zawodnicy startowali indywidualnie, później zostały wprowadzone przepisy o dwuosobowych, a następnie trzyosobowych zespołach.

Do 2008 roku wyścig rozpoczynał się tradycyjnie w sobotę o godzinie 16. Rok później start przyśpieszono o godzinę.