A 'Tuber magnatum' truffle is shown at a stall of wild musroom specialist Triffla at a market in Budapest, Hungary, 01 December 2016. The 600-gramm delicacy was found in a forest of the southeastern Baranya County by a mushroom expert. The edible fungus, dubbed Bela the Tycoon (Magnas Bela) belongs to a rare species of truffle worth two to three thousand euros per kilo. HUNGARY OUT Archiwum fot. PAP/EPA/ZOLTAN MATHE
                                        

            Spadają ceny trufli na ich giełdzie w miejscowości Acqualagna w regionie Marche we Włoszech. To jedyna w tym kraju instytucja, monitorująca ceny tej najszlachetniejszej i najbardziej wykwintnej odmiany grzybów.
      
            Białą truflę dostanie też papież Franciszek.

W pierwszych dniach października, czyli na progu pełni sezonu truflowego cena białych, małych okazów kształtuje się od 1500 do 2000 euro za kilogram. Większe grzyby kosztują około 3 tysięcy euro za kilogram. To o 600 euro mniej niż na początku tegorocznych zbiorów pod koniec września.

Marche to jedno z włoskich zagłębi tego luksusowego przysmaku, serwowanego zazwyczaj, jako dodatek do makaronów i mięs. Do dania wystarczy kilka skrawków.

Giełda trufli w Acqualagna powstała w 1890 roku. Wtedy burmistrz miasteczka postanowił kupić wagę, by publicznie ważyć na niej znalezione w okolicach okazy. Dokonywał tego specjalnie mianowany w tym celu wagowy.

Targi białych trufli odbędą się tam 29 października oraz w dniach 1, 4, 5, 11 i 12 listopada. Przybywają na nie ich miłośnicy z Włoch i z innych krajów.

Jednocześnie w Piemoncie na północy, w rodzinnych stronach dziadków i ojca papieża Franciszka ogłoszono, że otrzyma on białą truflę z okolic Alby. Przekażą ją papieżowi w listopadzie organizatorzy odbywających się w tym mieście wielkich międzynarodowych targów. Już 87. edycja tej imprezy rozpocznie się w sobotę i potrwa do 26 listopada.

"Podarujemy Ojcu Świętemu wyśmienity produkt z naszych ziem w hołdzie dla jego piemonckich korzeni, a także dlatego, że przed dwoma laty wyznał młodemu mieszkańcowi Alby, że bardzo ceni ten szlachetny przysmak" - zapowiedział burmistrz Maurizio Marello.