Gdyby Macademian Girl wydała manifest modowy adresowany do polskich mężczyzn, byłoby w nim napisane: „Noście dopasowane spodnie i marynarki, o koszulach nie zapominajcie”.
      
            "Polscy mężczyźni są absolutnie fantastyczni. Natomiast chciałabym, żeby może przykładali więcej wagi do ubioru. Nie brak im potencjału, ale czasami mam wrażenie, że trochę brak im chęci" – wyrokuje jedna z najpopularniejszych blogerek modowych w Polsce, Macademian Girl.

Jakie grzechy modowe, w jej odczuciu, najczęściej popełniają Polacy? "Przede wszystkim niedopasowanie długości nogawki do wzrostu. Nogawki są albo za luźne, albo za krótkie" - zauważa. Podobnie rzecz się ma z marynarkami. Są albo za duże, albo za małe. I jeszcze jedna uwaga pod adresem Polaków – zdaniem Macademian Girl zbyt rzadko noszą koszule. Wolałaby, aby zrezygnowali z części T-shirtów na rzecz koszul.



Tamara Gonzalez Perea dostrzega kilku mężczyzn, którzy wybijają się swoim stylem: "Uwielbiam styl Wojtka Mazolewskiego. Fantastycznie ubrany jest Sebastian Karpiel-Bułecka. Lubię bardzo to, jak za każdym razem wygląda Adam Sztaba. Radzimir Dębski też jest świetnym przykładem".