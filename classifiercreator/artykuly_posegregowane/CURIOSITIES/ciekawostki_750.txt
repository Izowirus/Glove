Psia terapia to najnowsza propozycja dla pasażerów na dwóch mediolańskich lotniskach Malpensa i Linate. Specjalnie wytresowane czworonogi umilają pasażerom, głównie dzieciom, czas oczekiwania. Można się z nimi bawić, co - jak się zauważa- zmniejsza też stres.
      
            Zabawa z psem sprawia, że czas na lotnisku mija szybciej a ci , którzy boją się latać samolotem, odrywają się od tych myśli i zapominają o niepokoju. Takie były cele stowarzyszenia Zwierzęta Terapeutyczne, które tresuje psy do zadań specjalnych jak opieka nad osobami chorymi, dziećmi i potrzebującymi pomocy oraz właśnie rozładowanie stresu.Z dyrekcją wielkich lotnisk koło Mediolanu uzgodniono, że psy będą "zajmować się" pasażerami w okresach największego ruchu wyjazdowego: w szczycie sezonu letniego a także w dniach Świąt i Nowego Roku.Czworonogi, wśród nich border collie i pudel, razem z wolontariuszami stowarzyszenia pojawiają się rano w wyznaczonych dniach w zatłoczonych terminalach, gdzie można się z nimi bawić. Psy pokazują co potrafią, a przede wszystkim są przyjazne i bardzo lubią bawić się z dziećmi.Dziennik "Corriere della Sera" przypomniał, że podobne inicjatywy odniosły wcześniej sukces na amerykańskich lotniskach.