epa06398681 A close up of branches of Rome's official Christmas tree in Rome, Italy, 19 December 2017. Rome's official Christmas tree is losing so many needles so fast it has become a jolly joke for city residents. The 21-meter high tree, which was lit up on 08 December, started shedding needles badly as soon as it was hoisted in place in the middle of bustling Rome's main square, Piazza Venezia. Romans have dubbed the tree The Mangy One. They're also pointing Rome's mayor about the tree, which costs 48,000 euros to transport from South Tyrol, an Italian Alpine region. EPA/MASSIMO PERCOSSI Dostawca: PAP/EPA. Archiwum PAP/EPA © 2018 / MASSIMO PERCOSSI
                                        

            Opisywana w mediach choinka z Placu Weneckiego w Rzymie, która uschła zaraz po ustawieniu, nie może zaznać spokoju - tak środowa prasa podsumowuje kolejne zamieszanie wokół drzewka. Gdy zaczęto rozbierać je z dekoracji, władze kazały znów je nałożyć.
      
            Choinka z centrum Wiecznego Miasta, nazywana "łysym drapakiem" stała się, jak się zauważa, niekwestionowaną "bohaterką" tegorocznych obchodów Świąt. Wywoływała skrajne emocje: od oburzenia jej stanem i wydatkami z kasy miejskiej w wysokości prawie 50 tysięcy euro na jej transport po politowanie i zachwyt.

Na plac od 8 grudnia przychodziły tłumy ludzi, by zrobić zdjęcie rzadkich suchych gałęzi bez igieł. Zawieszono na nich setki liścików od rzymian i turystów.

We wtorek robotnicy przystąpili do rozbierania choinki. Zdjęli z niej kilkaset bombek oraz wielką świecącą gwiazdę z czubka. Po kilku godzinach władze Rzymu wydały polecenie, by natychmiast wstrzymać demontaż dekoracji i ponownie ozdobić świerk, bo ma jeszcze zostać na placu. W ciągu następnych godzin powróciły bombki, lampki i gwiazda.

Emocje i spekulacje wywoływało także to, co będzie z choinką, która, jak przyznał zarząd miasta, stała się jedną z największych atrakcji włoskiej stolicy ostatnich tygodni i "międzynarodową gwiazdą".

Burmistrz Virginia Raggi ogłosiła, że drzewko zostanie pocięte i w takiej postaci odtransportowane do Val di Fiemme w Trydencie, skąd je przywieziono. Zgodnie z porozumieniem zawartym przez władze Rzymu i regionu na północy Włoch z drewna zbudowany zostanie domek, który będzie ustawiony w parku. Matki będą mogły w nim karmić dzieci. Będzie tam też miejsce na zabawę.

"Z upływem dni choinka zdobyła sympatię i miłość zdecydowanej większości osób, teraz będzie miała nowe życie" - oświadczyła burmistrz w specjalnej nocie.

Media podały, że rządzący Rzymem parlamentarny Ruch Pięciu Gwiazd zorganizuje pożegnanie choinki. Wydana zostanie również książka z tekstami z bilecików, jakie na niej zawieszono.

Po drugiej stronie Tybru, na placu Świętego Piotra, trwa demontaż choinki, przywiezionej z Polski w darze dla papieża Franciszka. Z jej drewna powstaną zabawki dla dzieci.

Z Rzymu Sylwia Wysocka