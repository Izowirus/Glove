epa05417907 A handout picture made available by Asesoria Hall de la Noticia on 10 July 2016 shows Brazilian soccer legend Pele (R) posing with his wife, Brazilian businesswoman Marcia Cibele Aoki (L), during their wedding ceremony in Garuja, Brazil, 09 July 2016. Pele is now married for the third time, at age 75, to his current wife with whom he had a relationship since 2010.  EPA/TATIANA AGUENA / HANDOUT EDITORIAL USE ONLY / NO SALES HANDOUT EDITORIAL USE ONLY/NO SALES PAP/EPA
                                        

            Uważany za najlepszego piłkarza w historii 75-letni Brazylijczyk Pele ożenił się po raz trzeci. Jego wybranką okazała się młodsza o 25 lat Marcia Cibele Aoki. Ślub miał miejsce w sobotę w nadmorskim mieście Guaruja (stan Sao Paulo).
      
            Ceremonia miała charakter religijny i zarazem rodzinny, odbyła się według kanonu brytyjskiej rodziny królewskiej, bowiem w 1997 roku Pele otrzymał honorowy tytuł szlachecki. W przyjęciu w luksusowej sali balowej, z dala od kamer i fleszów aparatów, uczestniczyło około stu osób.

Para poznała się już w 1980 roku w Nowym Jorku, a po 30 latach spotkała się przypadkowo w windzie budynku w bogatej dzielnicy Sao Paulo. Pele, wł. Edson Arantes do Nascimento, już wcześniej chciał poślubić Marcię Cibele Aoki, ale na przeszkodzie stanęły m.in. jego problemy zdrowotne.

Przez 12 lat "Król futbolu" był mężem Rosemeri Cholbi, z którą ma trójkę dzieci. W 1994 roku poślubił piosenkarkę Assirię Lemos. Pozostawał z nią w związku przez 14 lat i doczekał się bliźniąt.

Pele to trzykrotny mistrz świata, który w karierze zdobył 1283 goli w 1367 meczach (wg. autobiografii, bo inne źródła podają liczbę 1284 bramek w 1356 spotkaniach). Uznany został w plebiscycie magazynu "World Soccer" w 1999 roku za najlepszego piłkarza XX wieku.

W latach 1956-1974 był piłkarzem klubu FC Santos, a karierę kontynuował w nowojorskim Cosmosie (1975-1976). W turniejach finałowych MŚ strzelił 12 goli, a ogółem dla drużyny narodowej uzyskał 77 w 91 meczach (1957-1971).