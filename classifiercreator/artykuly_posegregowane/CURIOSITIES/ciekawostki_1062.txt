epa05305363 An image of the exhibition "Mitoraj in Pompeii", inaugurated on Saturday inside the archaeological excavations area of Pompeii (Naples), 14 May 2016.  EPA/CIRO FUSCO 
Dostawca: PAP/EPA. PAP/EPA © 2016 / CIRO FUSCO
                                        

            Po raz pierwszy liczba zwiedzających ruiny starożytnych Pompejów przekroczyła w 2016 roku 3 miliony. To rekord - podkreślił włoski minister kultury Dario Franceschini, który we wtorek ogłosił te dane.
      
            Szef resortu kultury zauważył, że rekordową liczbę zanotowano już 8 listopada, co oznacza, że do końca roku będzie ona jeszcze wyższa.

W 2015 roku, jak przypomniano, teren wykopalisk archeologicznych odwiedziło 2,9 mln osób.

W Pompejach od maja wystawione są wśród antycznych ruin monumentalne rzeźby Igora Mitoraja. Ekspozycja jego 30 prac jest dodatkową atrakcją, która od wiosny przyciąga tam tłumy turystów z całego świata. Wystawę otworzył prezydent Włoch Sergio Mattarella.

Dzieła zmarłego w 2014 roku polskiego rzeźbiarza, który przez wiele lat mieszkał i pracował we Włoszech, można oglądać w Pompejach do końca stycznia.

Z Rzymu Sylwia Wysocka