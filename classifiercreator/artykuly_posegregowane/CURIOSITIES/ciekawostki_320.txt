Victoria Beckham z humorem odsłania pierwsze zdjęcia swojej najnowszej kolekcji odzieży sportowej. Powstała we współpracy z wielką marką sportową. Jest też i wielki ambasador tej odzieży - znany koszykarz Shaquille O'Neal.
      
            To, że ma powstać taka kolekcja, zostało ogłoszone już w listopadzie ubiegłego roku. Marka Reebok i brytyjska projektantka Victoria Beckham planowali stworzenie kolekcji odzieży sportowej. Są już znane efekty tej współpracy. Projektantka właśnie zaprezentowała pierwsze elementy na swoim koncie na Instagramie. I niespodzianka, ta linia jest hołdem dla zawodowego koszykarza, a jest nim Shaquille O'Neal, informuje "Le Figaro".

Czarno-białe koszulki inspirowane latami 90., bluzy z logo przedstawiającym gracza koszykówki... Victoria Beckham zaprezentowała pierwsze modele ze swojej kolekcji dla Reeboka i wygląda na to, że zainspirował ją legendarny gracz NBA.

Na zdjęciach projektantka pozuje obok Shaquille'a O'Neala znanego jako Shaq, wielkoluda o wzroście 2,16 m. Oboje są ubrani w zaprojektowane przez Victorię koszulki. "Dlaczego zdecydowałeś się nie nosić dzisiaj obcasów?" - można przeczytać w komentarzach do jednego ze zdjęć. Na innym projektantka wspina się po drewnianym pudełku, aby objąć gracza za ramię. Przy swoim wzroście 1,63 m, z odrobiną humoru projektantka prezentuje linię zaprojektowaną w hołdzie temu, który od dawna jest ambasadorem marki. Na koszulkach jest też nadrukowany emblematyczny numer "34" noszony przez Shaqa, gdy był czynnym zawodnikiem.

"Od dawna marzyłam o możliwości wyrażenia wrażliwości estetycznej w środowisku sportowym. Ta współpraca z Reebokiem pomoże mi dzielić się moją wizją z nową publicznością. To naprawdę ekscytujące móc pracować z tak kultową marką, która podziela moje pragnienie, by zachęcać kobiety do doskonałości" - czytamy wypowiedź projektantki na stronie internetowej marki.