epa06377347 An illuminated Christmas tree stands at  Venice Square (Piazza Venezia) in central Rome, Italy, 08 December 2017. In the back (L) is the Altare della Patria (Homeland's Altar, the Memorial to the unknown soldier).  EPA/ETTORE FERRARI 
Dostawca: PAP/EPA. PAP/EPA © 2017 / ETTORE FERRARI
                                        

            "Łysy drapak", jak nazwano choinkę stojąca na Placu Weneckim w Rzymie, stał się atrakcją turystyczną, przyciągającą tam tłumy.
      
            Przyznał to przedstawiciel władz Rzymu, który zauważył, że opadające, schnące drzewko jest popularniejsze od niektórych zabytków.

O choince, przywiezionej z Trydentu na północy Włoch, która zaczęła tracić igły i gałęzie zaraz po zapaleniu lampek 8 grudnia, informują media w wielu krajach. W zagranicznej prasie pojawiają się opinie, że świerk można uznać za symbol zaniedbanego i źle administrowanego Rzymu.

Z każdym dniem, w związku z rozgłosem wokół "smutnej choinki" zaczęły przybywać na plac przed Ołtarzem Ojczyzny coraz większe tłumy mieszkańców Wiecznego Miasta i turystów. Drzewko jest w tych dniach jedną z najczęściej fotografowanych atrakcji w Rzymie i to, jak się zauważa, nie z powodu jego urody czy nadzwyczajnych dekoracji, ale smutnego widoku, jaki przedstawia.

Bardzo modne stało się selfie na jego tle.

Niektórzy wieszają na gałązkach "pożegnalne", pełne humoru i sarkazmu bileciki. Można na nich przeczytać słowa pocieszenia dla świerku: "Ważne jest to, by mieć piękne wnętrze" albo "Nie daj się".

Podczas , gdy organizacja obrony praw konsumentów zażądała usunięcia choinki, szef wydziału turystyki w zarządzie stolicy Adriano Meloni napisał: "Nasze bożonarodzeniowe drzewko staje się międzynarodową maskotką Świąt, przede wszystkim wśród turystów".

Przytoczył następnie wyniki badań sondażowych, wskazujących, że w ostatnim tygodniu liczba turystów przybyłych na Plac Wenecki wzrosła o 10 procent.

Z Rzymu Sylwia Wysocka