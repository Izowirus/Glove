US musician Alice Cooper (L), US actor and musician Johnny Depp (C), and US musician Joe Perry (R) of the Hollywood Vampires perform during the Rock in Rio Lisboa festival at Parque da Bela Vista in Lisbon, Portugal, 28 May 2016. The festival runs from 19 to 29 May 2016. Archiwum fot. PAP/EPA/MARIO CRUZ
                                        

            Alice Cooper, Johnny Depp i Joe Perry w jednym? Czemu nie, jeżeli "to jedno" nazywa się Hollywood Vampires. Amerykańska supergrupa muzyczna stworzona przez gwiazdy rocka i srebrnego ekranu 12 czerwca przyszłego roku wystąpi na warszawskim Torwarze.
      
            Historia zespołu sięga lat 70., gdy grupa prawdziwych rock'n'rollowców przemierzających nocami bary Los Angeles nazwała się Hollywood Vampires. Frontmanem został Alice Cooper, do którego dołączyli: Harry Nilsson, John Lennon, Ringo Starr, Keith Moon i Micky Dolenz. Nic dziwnego, że tak utalentowana grupa szybko obrosła legendą, a ich wybryki nie odeszły w zapomnienie...

Czterdzieści lat później Alice Cooper wskrzesił Hollywood Vampires w towarzystwie Joe Perry'ego i Johnny'ego Deppa, nawiązując do dokonań poprzedniego składu i zapraszając wiele innych znanych nazwisk do współpracy nad wydanym w 2015 roku albumem. Lista ta jest imponująca: Paul McCartney, Dave Grohl, Slash, Joe Walsh, Perry Farrell, Brian Johnson z AC/DC, Robby Krieger z The Doors czy Kip Winger z Winger.

Podczas występów na żywo do Coopera, Perry'ego i Deppa często dołącza Duff McKagan z Guns'N'Roses (bass), Matt Sorum (perkusja) i Tommy Hendriksen (trzecia gitara).

Podczas koncertu w Warszawie fani będą mieli okazję wysłuchać największych rock'n'rollowych hitów w wykonaniu Alice Coopera, Joe Perry'ego i Johnny'ego Deppa.