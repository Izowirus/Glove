epa05932505 Two men posing as a centurions stand next to the Colosseum in Rome, Italy, 28 April 2017. The Lazio regional administrative court (TAR) on 27 April 2017 quashed a 01 December ban issued by Rome Mayor Virginia Raggi on Roman 'centurions' making money by posing with tourists. The TAR upheld an appeal from centurions' and street artists' groups. Before the ban, costumed fake centurions plied their trade at iconic central Roman sites including the Colosseum, the Forum, the Trevi Fountain and the Pantheon.  EPA/ANGELO CARCONI 
Dostawca: PAP/EPA. PAP/EPA © 2017 / ANGELO CARCONI
                                        

            Pod Koloseum w Wiecznym Mieście powrócili centurioni, czyli mężczyźni w strojach żołnierzy rzymskich, którzy za opłatą pozują do zdjęć. Wcześniej zdelegalizowały ich władze zabraniając stania pod zabytkami. Sąd administracyjny decyzję tę uchylił.
      
            Od 2015 roku trwa nieprzerwanie batalia władz Rzymu z centurionami, a jej scenerią jest właśnie Koloseum.

Wydano już kilka rozporządzeń, w których zabroniono im pojawiania się tam w kostiumach, co motywowano troską o porządek, godny wygląd miasta i bezpieczeństwo turystów. Przebrani mężczyźni wielokrotnie oskarżani byli o chuligańskie i natrętne zachowanie oraz wymuszanie na turystach wysokich opłat, sięgających 20 czy nawet 50 euro za zdjęcie z nimi.

W przypadku odmowy niektórzy stosowali siłę i podnosili ręce zwłaszcza na cudzoziemców. Uzbrojeni w plastikowe miecze i tarcze pobili też strażników miejskich, którzy próbowali ich usunąć spod amfiteatru Flawiuszów. Protestowali też przeciwko wydanemu im zakazowi wdrapując się na jego mury.

Jedną z pierwszych decyzji wydanych przez nową burmistrz stolicy Virginię Raggi w grudniu zeszłego roku był kategoryczny zakaz obecności „rzymskich żołnierzy” koło Koloseum i innych zabytków.

Decyzję tę grupa centurionów zaskarżyła w sądzie administracyjnym regionu Lacjum, który w czwartek uchylił dekret burmistrz. Sąd orzekł, że incydenty, do jakich doszło, nie uzasadniają potrzeby wprowadzenia całkowitego zakazu.

Virginia Raggi zapowiedziała, że nie ustąpi i wyda następne rozporządzenie, by chronić wizerunek miasta.

W prasie dominuje oburzenie z powodu „rehabilitacji” centurionów. Pojawiają się opinię, że stali się oni symbolem "niecywilizowanego zachowania".

Centurioni, którzy masowo powrócili natychmiast po 5 miesiącach pod Koloseum i inne zabytki, argumentują zaś, że to dla nich źródło utrzymania i chcą zalegalizować tę pracę płacąc podatki.

"To dla mnie ogromna satysfakcja, że mogę wrócić do mojej pracy, którą wykonuję z pełnym szacunkiem dla turystów, którzy kochają nasze miasto" - powiedział Ansie jeden z centurionów. Jego zdaniem trzeba wprowadzić jasne reguły tej pracy i pozbawiać prawa do jej wykonywania tych, którzy je naruszają.

Z Rzymu Sylwia Wysocka