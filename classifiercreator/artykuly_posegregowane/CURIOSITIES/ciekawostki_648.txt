Eighty-eight year old Tsuto and Hatsuyo Nagata rest in a village evacuation center, following a series of earthquakes in Minami Aso, Kumamoto Prefecture, southwestern Japan, 17 April 2016. At least 41 people were killed and over 1,000 injured in the series of earthquakes hitting southwestern Japan since 14 April 2016. Rescue operations are in full force in a search for residents still missing in the mountain village.  EPA/EVERETT KENNEDY BROWN 
Dostawca: PAP/EPA. PAP/EPA © 2017 / EVERETT KENNEDY BROWN
                                        

            Liczba mieszkańców Japonii w wieku 90 lat i starszych po raz pierwszy sięgnęła 2 mln - podała w niedzielę agencja Kyodo. Rekord dotyczy także liczby osób starszych - po 65. roku życia - które nadal pracują. Jest ich 7,7 mln.
      
            Takie statystyki przedstawił w niedzielę japoński rząd z okazji przypadającego w poniedziałek Dnia Szacunku dla Osób Starszych.

Według agencji Kyodo to najlepszy dowód na to, że społeczeństwo japońskie w szybkim tempie starzeje się, a osoby w wieku emerytalnym nie rezygnują z pracy zarobkowej w sytuacji, gdy liczba ludności kraju maleje.

W 1980 roku liczba Japończyków, którzy ukończyli 90 lat wynosiła 120 tys. i w miarę upływu lat wciąż rośnie. Na przykład w 2004 roku - przekroczyła 1 mln, zaś według najnowszych danych (stan na 15 września 2017 r.) podwoiła się do 2,06 mln. W porównaniu z ubiegłym rokiem oznacza to wzrost o 140 tys.

Jednocześnie do rekordowego poziomu 7,7 mln osób zwiększyła się w 2016 roku liczba "ludzi starszych", czyli w wieku "co najmniej 65 lat", którzy nadal pracują; jest ich o 380 tys. więcej niż w roku poprzednim - wynika z danych japońskiego Ministerstwa Spraw Wewnętrznych i Komunikacji. Stanowią oni obecnie 11,9 proc. łącznej liczby zatrudnionych w Japonii.

W grupie "starszych pracowników" 3,01 mln osób (39 proc.) to zatrudnieni na pół etatu lub w innym niepełnym wymiarze godzin. Oznacza to dwuipółkrotny wzrost w porównaniu z 2006 rokiem.

"Osoby starsze są chętne do pracy i coraz więcej firm je przyjmuje" - ocenił, cytowany przez Kyodo, przedstawiciel ministerstwa odpowiedzialny za kwestie statystyczne.

Jak wynika z przedstawionych danych, łączna liczba osób starszych wzrosła w Japonii do rekordowego poziomu 35,14 mln, czyli o 570 tys. w porównaniu z poprzednim rokiem. Stanowią oni 27,7 proc. łącznej populacji kraju. Wskaźnik ten jest, według Kyodo, najwyższy w grupie siedmiu najbardziej uprzemysłowionych krajów. Na drugim miejscu uplasowały się Włochy (23 proc.), a na trzecim - Niemcy (21,5 proc.).