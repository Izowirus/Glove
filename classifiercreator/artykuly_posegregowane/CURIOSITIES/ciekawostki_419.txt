Lady Gaga arrives for the 60th annual Grammy Awards ceremony at Madison Square Garden in New York, New York, USA, 28 January 2018.  EPA/JASON SZENES 
Dostawca: PAP/EPA. PAP/EPA © 2018 / JASON SZENES
                                        

            Amerykańska piosenkarka Lady Gaga anulowała 10 ostatnich koncertów w ramach tournee po Europie z powodu "ostrego bólu". W oświadczeniu opublikowanym na Twitterze gwiazda muzyki pop przeprosiła fanów i napisała, że musi myśleć o stanie swego zdrowia.
      
            Nagrodzona nagrodą Grammy piosenkarka cierpi na fibromialgię - długotrwały stan, który może powodować ból całego ciała.

W oświadczeniu napisano, że "trudna decyzja" została podjęta w piątek wieczorem z "silnym poparciem ze strony zespołu medycznego".

Lady Gaga nie wystąpi w Paryżu, Londynie, Berlinie, Sztokholmie, Zurichu, Kopenhadze, Kolonii i Manchesterze.

Wylansowała takie przeboje jak "Poker Face" i "Bad Romance", nagrodę Grammy zdobyła za album "Cheek to Cheek" nagrany z weteranem estrad, piosenkarzem i wokalistą jazzowym Tonym Bennettem.