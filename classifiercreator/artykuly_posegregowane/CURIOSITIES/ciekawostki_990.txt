epa05574870 Queen Silvia of Sweden and King Carl XVI Gustaf of Sweden visit the 'Refugio' refugee project, part of the 'Give Something Back to Berlin' initiative, in Berlin, Germany, 07 October 2016. The Swedish royal couple is on a 4-day visit to Germany.  EPA/ADAM BERRY / POOL 
Dostawca: PAP/EPA. PAP/EPA © 2017 / ADAM BERRY / POOL
                                        

            Szwedzka królowa Sylwia powiedziała w filmie dokumentalnym, którego fragmenty pokazano we wtorek, że pałac Drottningholm na przedmieściach Sztokholmu, gdzie na co dzień mieszka, jest nawiedzany przez duchy. "Są bardzo przyjazne" - zaznaczyła.
      
            "Są mali przyjaciele, duchy. Wszystkie są bardzo przyjazne. Czasami można poczuć, że nie jest się całkiem samemu. To naprawdę ekscytujące" - powiedziała 73-letnia małżonka panującego króla Karola XVI Gustawa.

Tego samego zdania jest siostra króla, księżniczka Krystyna, która również doskonale zna tę XVII-wieczną, do dziś zamieszkaną królewską rezydencję na wyspie Lovon, wpisaną na listę dziedzictwa UNESCO.

"W tym domu jest mnóstwo energii. Byłoby dziwne, gdyby nie przybierała ona formy duchów" - powiedziała księżniczka w tym samym filmie dokumentalnym.

Szwecja jest zlaicyzowanym krajem, gdzie przesądy są mało rozpowszechnione, choć krążą tam legendy o innych nawiedzonych zamkach i pałacach.