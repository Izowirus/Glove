„W modzie damskiej można sobie pozwolić na o wiele więcej. Trudniej jest zrobić coś nowoczesnego w modzie męskiej – która jest hermetyczna i klasyczna – żeby tego faceta nie przebrać, a zarazem, żeby pokazać coś świeżego” – mówi PAP Life Mariusz Przybylski.
      
            Projektant znany z eklektycznych, wysublimowanych projektów stworzył unikalną kolekcję, składającą się z czterech linii powstałych w oparciu o T-shirty zaprojektowane z udziałem znanego koszykarza Marcina Gortata.



W rozmowie z PAP Life Przybylski wyjawia, dlaczego najpierw zainteresował się projektowaniem dla panów. „Zacząłem od mody męskiej, bo była mi bliższa – bardziej ją wtedy czułem, rozumiałem. Pamiętam, jak jeszcze byłem studentem na ASP w Łodzi i sam sobie szyłem ubrania, bo zwyczajnie nie miałem w czym chodzić. Chyba dlatego to tak naturalnie się potoczyło, że zacząłem projektować dla mężczyzn” – wyjaśnia.

Z designerem rozmawiamy m.in. o różnicach w tworzeniu mody dla kobiet i mężczyzn oraz o tym, jak definiuje on styl.