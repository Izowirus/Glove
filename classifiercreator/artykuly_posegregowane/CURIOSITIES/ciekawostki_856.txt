epa05002745 Gabrielle Douglas of the USA performs on the Floor during the Women's All-Round Final at the 46th FIG Artistic Gymnastics World Championships in Glasgow, Britain, 29 October 2015.  EPA/ROBERT PERRY 
Dostawca: PAP/EPA. Archiwum PAP/EPA © 2017 / ROBERT PERRY
                                        

            Podwójna mistrzyni olimpijska z Londynu w gimnastyce Gabby Douglas ma sobowtóra - lalkę Barbie, która w tym tygodniu trafiła do sklepów w USA. Pierwsza w historii Amerykanka ze złotem indywidualnym w wieloboju i w drużynie pomagała w projektowaniu zabawki.
      
            "To było zabawne móc uczestniczyć w procesie powstawania lalki. Naprawdę wygląda jak ja" - powiedziała dziennikowi "US Today" 21-letnia Douglas, pierwsza czarnoskóra gimnastyczka, która sięgnęła po olimpijskie złoto w wieloboju indywidualnym.

Wybierała stroje dla lalki, ich kolorystykę, a nawet fakturę jej włosów.

Douglas, która historyczny sukces wywalczyła w IO w Londynie w wieku zaledwie 16 lat, ma także trzeci tytuł olimpijski - zdobyła go z drużyną w Rio de Janeiro w 2016 r.

Amerykanka w 2012 r. został wybrana najlepszą sportsmenką w tradycyjnym plebiscycie amerykańskiej agencji prasowej Associated Press. Kibice nadali jej wówczas przydomek "Flying Squirrel" ("Latająca wiewiórka").

"Jeśli masz pasję i kochasz to, co robisz, angażuj się w to na sto procent, całym swoim sercem" - powiedziała Douglas, która chce inspirować młodych ludzi do poszukiwania własnych dróg życiowych.