An undated file photo of Capri island. Catholic priests on the Italian resort island of Capri have been ordered to stop performing wedding ceremonies for non-resident foreigners,causing concern in local hotels and luxury businesses. Church officials in Naples said Monday, 12 March 2001, that Christian weddngs should be celebrated in the parish where the couple are living as a brief stay on the island does not give the church enough time to prepare a couple for sacred union. Archiwum, fot. PAP/EPA/CIRO FUSCO
                                        

            Władze Capri, wzorem tych z Florencji, przy użyciu wody zniechęcają turystów do siadania z prowiantem na schodach. "Próbowaliśmy już wszystkiego, ale nie udało nam się uniknąć zajmowania publicznej przestrzeni" - mówi burmistrz Giovanni De Martino.
      
            W maju szeroko komentowano decyzję burmistrza Florencji, który polecił służbom komunalnym polewać schody przed kościołami i zabytkami w historycznym centrum zawsze w porze obiadowej, gdy dotąd tysiące turystów siadały tam z jedzeniem. Inicjatywa ta wywołała mieszane reakcje, także niekiedy protesty Włochów i cudzoziemców zwiedzających miasto. Pomysł uznano za trafiony, bo większość osób zrezygnowała z siadania na mokrych kamieniach na poczęstunek.

Tę samą metodę postanowił zastosować burmistrz wyspy Capri, obleganej przez turystów z całego świata. Tłumy gromadzą się tam zawsze na słynnych schodach koło placu, uważanym za jeden z najpiękniejszych salonów świata pod gołym niebem. Często odpoczynek zamienia się w piknik czy drzemkę, czego zabrania rozporządzenie z lat 90. Nikt jednak go nie przestrzega; schody są ubrudzone resztkami jedzenia i zablokowane przez biwakujących tam ludzi. Nie pomogły ustawione tam donice ani tablice z zakazem siadania.

Poskutkowała natomiast pokaźna konewka - informują włoskie media. To z niej polewane są schody, łączące plac z centrum historycznym. Na widok pracownika polewającego schody ludzie wstają natychmiast, choć - jak zauważa prasa - niechętnie.

To kolejny krok podjęty przez lokalne włoskie władze w ramach walki z zachowaniem, które według nich jest wyrazem braku kultury i szacunku dla zabytków. W poniedziałek burmistrz Rzymu Virginia Raggi wydała rozporządzenie zabraniające jedzenia i picia koło historycznych fontann, siadania na ich marmurowych brzegach, moczenia nóg, kąpieli oraz mycia i pojenia zwierząt.