PAP © 2017 / Maciej Kulczyński
      
            
        

        
        PAP © 2017 / Maciej Kulczyński
      
            
        

        
        PAP © 2017 / Maciej Kulczyński
      
            
        

        
        PAP © 2017 / Maciej Kulczyński
      
            
        

        
        PAP © 2017 / Maciej Kulczyński
      
            
        

        
        PAP © 2017 / Maciej Kulczyński
      
            
        

        
        PAP © 2017 / Maciej Kulczyński
      
          
  


  
            Niemal stumetrowa iglica, która jest częścią zabytkowego kompleksu wrocławskiej Hali Stulecia, powróciła we wtorek po remoncie na swoje miejsce. Monumentalna, stalowa instalacja powstała w 1948 r. i jest jednym z symboli architektonicznych Wrocławia.
      
            Jak poinformowała we wtorek PAP rzeczniczka Hali Stulecia Agnieszka Kasprzyszak, trwająca ponad godzinę operacja postawienia iglicy zakończyła się sukcesem.

Remont iglicy rozpoczął się w lipcu ubiegłego roku. Obejmował piaskowanie, konserwację oraz malowanie stalowej instalacji. Iglica miała zostać postawiona na swoje miejsce w listopadzie ubiegłego roku.

 „Tak się jednak nie stało, gdyż przy podjętej próbie jej podniesienia, uszkodzeniu uległa jedna z podpór przegubowych mocujących iglicę do podłoża” - podała Kasprzyszak. Wówczas zdecydowano, że wymieniona zostanie nie tylko zniszczona część, ale również trzpienie mocujące pozostałe dwie nogi iglicy.

Iglica przy wrocławskiej Hali Stulecia powstał w 1948 r. przy okazji Wystawy Ziem Odzyskanych. Monumentalną wieżę zaprojektowała prof. Stanisław Hempel. Pierwotnie instalacja miała 96 metrów. Podczas pierwszej konserwacji w 1963 r. skrócono ją do 90 metrów. Ostatni raz Iglica była poddawana konserwacji pod koniec lat 90. Stalowa konstrukcja ważny 44 tony.