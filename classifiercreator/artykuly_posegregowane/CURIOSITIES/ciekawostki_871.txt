PAP © 2017 / Tytuś Żmijewski
      
            
        

        
        PAP © 2017 / Tytuś Żmijewski
      
            
        

        
        PAP © 2017 / Tytuś Żmijewski
      
            
        

        
        PAP © 2017 / Tytuś Żmijewski
      
            
        

        
        PAP © 2017 / Tytuś Żmijewski
      
            
        

        
        PAP © 2017 / Tytuś Żmijewski
      
          
  


  
            Przedstawiciele NBP zaprezentowali w Toruniu pierwszą monetę kolekcjonerską z serii "Wielcy polscy ekonomiści" z wizerunkiem Mikołaja Kopernika. Wybitnego astronoma, ale i ekonomistę uhonorowano z inicjatywy prezesa NBP prof. Adama Glapińskiego.
      
            "Jesteśmy niezwykle dumni, że nasz wybitny krajan zostaje w ten sposób wyróżniony w swoim rodzinnym mieście. To wielka rzecz, bo nie wszyscy kojarzą Kopernika z dziełami ekonomicznymi, a jest on przecież autorem +Rozprawy o biciu monety+" - mówił podczas prezentacji monety prezydent Torunia Michał Zaleski.

Moneta ujrzała światło dzienne w toruńskim Centrum Nowoczesności Młyn Wiedzy.

"To dla nas duże wyróżnienie, że w siedzibie naszego centrum bank centralny zechciał zaprezentować po raz pierwszy monetę, która trafi do obiegu. Wystawa +O obrotach+ jest najlepszym miejscem do zaprezentowania monety, zwłaszcza, że Kopernik zajmował się nie tylko astronomią, ale również pieniądzem. W 1522 roku wygłosił w Grudziądzu traktat o monetach" – mówiła dyrektor toruńskiego centrum nauki Monika Wiśniewska.

 Moneta z wizerunkiem Kopernika jest srebrna (próba 925) i ma nominał 10 zł, waży 14,4 grama i ma średnicę 32 mm. Wybito ich 15 tysięcy sztuk, a cena emisyjna wynosi 120 zł. Zaprojektował ją Sebastian Mikołajczak. Na awersie przedstawiono fragment rękopisu "Rozprawy o biciu monety".

"Kopernik to nie tylko wybitny astronom, skuteczny strateg, ale również jeden z najwybitniejszych umysłów europejskiego renesansu. To również wielki polski ekonomista, którego dorobek stawia w jednym rzędzie ze światowymi twórcami myśli ekonomicznej. Był jednym z pierwszych zwolenników nowoczesnej polityki pieniężnej, autorem +Rozprawy o biciu monety+, w której udowodnił, że pieniądz gorszy wypiera lepszy. Kopernik, podobnie jak dziś nasza instytucja, dbał o wartość pieniądza" – przypomniał Glapiński.