W tym roku słynną już bożonarodzeniową choinkę w londyńskim hotelu Claridge udekoruje Karl Lagerfeld. Do tej pory świąteczne drzewko zaprojektowali m.in. Domenico Dolce i Stefano Gabbana, John Galliano i Alber Elbaz.
      
            "Choinka to najsilniejsze wspomnienie mojego szczęśliwego dzieciństwa" - przyznaje Karl Lagerfeld. To dyrektorowi kreatywnemu domu mody Chanel przypadnie w udziale zaprojektowanie słynnego już drzewka zdobiącego lobby londyńskiego hotelu Claridge. Drzewko projektu Lagerfelda zostanie zaprezentowane 22 listopada.

Już po raz ósmy Claridge zaprosił do współpracy cenioną osobistość świata mody, aby ta nadała świątecznemu drzewku niezwykły modowy styl. Do tej pory tę nietypową modelkę ubierali m.in.: Domenico Dolce i Stefano Gabbana, John Galliano, Alber Elbaz czy Christopher Bailey, który niedawno zrezygnował z funkcji dyrektora kreatywnego Burberry.

Drzewko bożonarodzeniowe to w londyńskim hotelu Claridge już tradycja. Uroczyste odsłonięcie następowało zawsze podczas przyjęcia, na które zapraszane są gwiazdy. Stanowi również świąteczną, turystyczną atrakcję, która przyciąga wielu odwiedzających.

Hotel Claridge bywa nazywamy "przedłużeniem Buckingham Palace". Został założony w 1812 roku, jako Mivart's Hotel w domu szeregowym, a następnie rozrastał się zajmując kolejne szeregówki. W 1854 roku sprzedano go małżeństwu Claridge, które także prowadziło w pobliżu hotel. Miejsce zyskało prestiż po wizycie francuskiej cesarzowej Eugenii w 1860 roku.