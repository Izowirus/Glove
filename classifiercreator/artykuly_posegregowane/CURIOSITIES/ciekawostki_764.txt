A picture made available on 30 December 2016 shows Chinese couple posing for wedding photos on a beach in Gulangyu island, Xiamen, Fujian province, China, 26 December 2016. Xiamen, formerly called Amoy, was one of the first Chinese cities to become a Special Economic Zone in the 1970's, boosting development and opening Chinese companies to the outside world. Over the past decades Xiamen has become a destination for Chinese tourists thanks to its mild climate, beaches and colonial buildings.  EPA/STR 
Dostawca: PAP/EPA. PAP/EPA © 2017 / STR
                                        

            6 nowych miejsc: zabytkowe angolskie miasto M'banza-Kongo, stolica Erytrei Asmara, część ziem Buszmenów, świątynia Sambor Prei Kuk, Stare miasto Ahmedabadu, a także chińska wyspa Kulangsu, zostały wpisane na Listę Światowego Dziedzictwa UNESCO.
      
            Taką decyzję podjął obradujący w Krakowie Komitet Światowego Dziedzictwa UNESCO. Na Liście światowego dziedzictwa znajdują się zarówno zabytki architektury i urbanistyki, jak i pomniki przyrody, formacje geologiczne i ekosystemy, a także krajobrazy kulturowe – wspólne dzieła człowieka i przyrody.

W piątek na listę trafiły Park Narodowy Kokoszili w Chinach, argentyński Park Narodowy Los Alerces, krajobraz Daurii – krainy leżącej w Azji Środkowej między Rosją a Mongolią. Komitet zdecydował także o rozszerzeniu dwóch wpisów miejsc, które już znajdują się na liście: Park Narodowy W-Arly-Pendjari w Nigrze z 1996 r. (o tereny leżące na granicy Beninu i Burkina Faso), poszerzono też wpis dotyczący lasów bukowych Karpat.

Do tej pory, w trakcie 41. sesji Komitetu Światowego Dziedzictwa, trzy nie uzyskały zgody na wpis na listę. Są to: obszar chroniony Bhitarkanika (Indie), uznawana za kolebkę Mezoameryki Dolina Tehuacán-Cuicatlán (Meksyk) i eklektyczna architektura miasta As-Salt (1865-1925), (Jordania). Brak wpisu na tegorocznej sesji nie zamyka drogi do osiągnięcia tego w przyszłości.

W niedzielę rozważanych będzie kolejnych 18 wniosków. Wśród kandydatur z całego świata jest też polska propozycja: kopalnie ołowiu, srebra i cynku wraz z systemem gospodarowania wodami podziemnymi w Tarnowskich Górach. Jeśli starania Polski zakończą się sukcesem, byłby to 15. polski obiekt na liście.

W trakcie obrad Komitet podjął także decyzję o wpisie zabytkowego centrum Wiednia na Listę światowego dziedzictwa w zagrożeniu, a także o wpisie Starego Miasta w Hebronie na Listę światowego dziedzictwa (Hebron równocześnie trafił na Listę światowego dziedzictwa w zagrożeniu).

W decyzji zaznaczono, że choć Międzynarodowa Rada Ochrony Zabytków i Miejsc Historycznych (ICOMOS) nie mogła przeprowadzić wizytacji w Hebronie, to tamtejsze Stare Miasto posiada "wyjątkową, powszechną wartość".

Głównym celem istnienia Listy światowego dziedzictwa jest zapewnienie właściwej ochrony najcenniejszym przykładom dziedzictwa ludzkości. Obiekt wpisany na Listę światowego dziedzictwa wchodzi do tzw. krajowego i międzynarodowego obiegu, więcej osób ma o nim wiedzę.