Wrocław, 23.01.2018. Dr. Maciej Grzegory (L), suka Tissaja (C) z opiekunem z WOPR Przemysławem Janeckim (P) podczas badania weterynaryjnego na Uniwersytecie Przyrodniczym we Wrocławiu. Wrocławski wydział Medycyny Weterynaryjnej postanowił objąć opieką weterynaryjną około stu psów ratowniczych, pracujących w górskim pogotowiu ratunkowym, wodnym pogotowiu i w straży pożarnej. (nlat) PAP/Maciej Kulczyński PAP © 2018 / Maciej Kulczyński
                                        

            W polskich służbach mundurowych i ratowniczych pracuje prawie dwa tysiące psów. Zanim czworonogi  trafią na przeszkolenie, muszę przejść odpowiednie testy. Jak wygląda psia rekrutacja na ratownika czy strażaka?
      
            „Testy przeprowadzane są w siódmym tygodniu życia, najlepiej w 49 dniu. Termin ma duże znaczenie, ponieważ w 6. tygodniu życia szczeniąt połączenia nerwowe nie są jeszcze całkowicie rozwinięte, natomiast powyżej 8. i 10. tygodnia, zaczyna się okres wzmożonego lęku i testy przeprowadzane w tym czasie nie są wiarygodne” – wyjaśnia sędzia i instruktor szkolenia psów Michał Szalc w raporcie „Psy pracujące w polskich służbach ratowniczych i mundurowych”.

Zwierzęta badane są pojedynczo, z dala od matki i reszty rodzeństwa oraz hodowcy, w otoczeniu, w którym nigdy nie przebywały. Testy przeprowadzają osoby całkowicie obce dla szczeniąt. Psy poddawane są próbom przed posiłkiem, gdy nie są śpiące. Testy nie mogą odbywać się w dniu szczepienia lub odrobaczania.

Krzysztof Gruca, instruktor szkolenia psów ratowniczych, mówi PAP Life o przykładowych zadaniach, wykorzystywanych w teście: „Osoba przeprowadzająca test kładzie psa w pewnym pomieszczeniu, oddala się patrząc, czy ten będzie za nią podążać. Inne zadanie to takie, że opuszcza się przedmiot, który powoduje hałas, żeby sprawdzić, czy pies nie boi się intensywnych dźwięków. Sprawdza się też, czy szczeniak przejawia zainteresowania różnymi poruszającymi przedmiotami”.

Najpopularniejszy test dla szczeniąt to ten opracowanych przez psich behawiorystów - Joachima i Wendy Volhardów.

Dominującą rasą wśród psów na służbie są owczarki niemieckie – stanowią ponad połowę wszystkich zwierząt. Inne popularne rasy to m.in. owczarki belgijskie, labradory retrievery, border collie i nowofundlandy.

29 kwietnia po raz dziesiąty obchodzić będziemy Międzynarodowy Dzień Psa Ratowniczego.