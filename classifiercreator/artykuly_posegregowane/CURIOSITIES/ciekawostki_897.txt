epa05154930 A NASA / ESA handout image dated 12 January 2016 showing  Expedition 50/51 crew members Peggy Whitson (L)  and Thomas Pesquet of ESA underwater during a suited run for ISS EVA Maintenance 7 (Battery) training at Johnson Space Center in Houston, United States. Whitson is scheduled to launch to the International Space Station in late 2016 as part of Expedition 50/51.  EPA/BILL BRASSARD / NASA / JSC / HANDOUT  HANDOUT EDITORIAL USE ONLY 
Dostawca: PAP/EPA. PAP/EPA © 2016 / BILL BRASSARD / NASA / JSC / HAN
                                        

            Amerykanka Peggy Whitson, najstarsza astronautka na świecie, pobiła kolejny rekord jako kobieta z największą liczbą spacerów kosmicznych na koncie - poinformowała NASA. Whitson od listopada przebywa na Międzynarodowej Stacji Kosmicznej (ISS).
      
            Po raz ósmy wychodząc w czwartek w przestrzeń kosmiczną, Whitson pobiła poprzedni rekord wyjść w kosmos, ustanowiony przez inną Amerykankę, Suni Williams. W trakcie tego spaceru łączny czas, jaki spędziła w przestrzeni kosmicznej, oddzielona od niej jedynie specjalnym skafandrem, przekroczył 50 godzin i 40 minut.

Do 57-letniej Whitson, biolog z wykształcenia, już teraz należy tytuł najstarszej astronautki na świecie. Dodatkowo, po planowanym na czerwiec powrocie na Ziemię z ISS, będzie też najdłużej przebywającym w kosmosie obywatelem Stanów Zjednoczonych.

W czwartek wraz z innym amerykańskim astronautą, Shane'em Kimbrough, podczas zaplanowanego na 6,5 godziny spaceru, Whitson wykonywała prace przygotowawcze przy stacji dokowania na module ISS Harmony, która w przyszłości ma posłużyć jako "miejsce parkowania" dla komercyjnych kapsuł załogowych. Z wnętrza stacji towarzyszył im Francuz Thomas Pesquet.

Kolejne wyjście w kosmos, z udziałem Kimborough i Pesqueta, planowane jest na 6 kwietnia. Na pokładzie ISS przebywają obecnie także rosyjscy kosmonauci - Andriej Borysenko, Siergiej Ryżikow i Oleg Nowicki.