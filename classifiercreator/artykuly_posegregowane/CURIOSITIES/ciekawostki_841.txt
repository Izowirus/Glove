Słynny sprinter Usain Bolt przekazał na cele charytatywne buty, w których ustanowił rekord świata na 100 m w Berlinie podczas mistrzostw globu w 2009 roku - poinformował jamajski dziennik "The Gleaner". W złoto-białych kolcach uzyskał wtedy czas 9,58.
      
            Buty przekazane żonie generalnego gubernatora Jamajki Patricka Allena zostaną wystawione na aukcję w czerwcu. Pieniądze pozyskane z ich sprzedaży trafią do jednej z fundacji zajmującej się zakupem sprzętu medycznego dla dzieci do szpitali w całej Jamajce.

Bolt to rekordzista świata na 100 i 200 m, który ma w dorobku oprócz 11 złotych medali MŚ (łącznie ze sztafetami), także osiem tytułów mistrza olimpijskiego (po dyskwalifikacji sztafety jamajskiej 4x100 m z Pekinu) wywalczonych w Pekinie, Londynie i Rio de Janeiro.

30-letni Jamajczyk zapowiedział, że po mistrzostwach świata w Londynie (5-13 sierpnia), zamierza zakończyć karierę.