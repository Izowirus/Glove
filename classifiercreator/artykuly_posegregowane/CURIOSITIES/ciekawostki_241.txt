Britiain's Queen Elizabeth II (2-L) and members of the royal family watch the flypast on the balcony of Buckingham Palace during the Trooping of the Colour, the Queen's 92th birthday parade outside Buckingham Palace in London, Britain, 09 June 2018. The annual official Queen's Birthday Parade is more popularly known as Trooping the Colour when the Queen's Colour is 'Trooped' in front of Her Majesty and all the Royal Colonels.  EPA/STRINGER 
Dostawca: PAP/EPA. PAP/EPA © 2018 / STRINGER
                                        

            Tysiące osób obchodziły w sobotę w Wielkiej Brytanii 92. urodziny królowej Elżbiety II. W uroczystej paradzie ulicami Londynu przeszło około tysiąca żołnierzy, a w wydarzeniu wzięli także udział pozostali członkowie rodziny królewskiej, w tym nowożeńcy: książę Harry i księżna Meghan.
      
            Tradycja organizowania prywatnych i oficjalnych obchodów urodzin królowej - które w rzeczywistości przypadają 21 kwietnia - została zapoczątkowana przez Jerzego II w 1748 roku i jest związana z tradycyjną, deszczową brytyjską pogodą. Data urodzin ówczesnego króla wypadała w listopadzie, ale niskie temperatury i deszcze zniechęcały tłumy do udziału w obchodach, więc władca zdecydował się na przesunięcie oficjalnych uroczystości na wiosnę, łącząc je z paradą wojskową "Trooping the Colour".

Oprócz wojskowej defilady zgromadzeni obserwowali także uroczysty przelot samolotów brytyjskich sił powietrznych RAF.

Wśród świętujących zabrakło jednak męża monarchini, 97-letniego księcia Filipa, który w ubiegłym roku wycofał się z oficjalnych obowiązków reprezentacyjnych, a w tym roku przeszedł operację biodra.

Tuż przed sobotnimi urodzinami królowej media ujawniły, że Elżbieta II także przeszła w tym roku zabieg medyczny - usunięcia katarakty - choć ten fakt nie był wówczas komunikowany opinii publicznej.

W trakcie sobotniej parady po raz pierwszy wśród słynnych strażników przy Pałacu Buckingham znalazł się także służący od ponad dwóch lat w armii 22-letni Sikh, Charanpreet Singh Lall, który miał na głowie tradycyjny turban z ceremonialną gwiazdą.

Elżbieta II została królową w wieku 26 lat po nagłej śmierci w 1952 roku jej ojca Jerzego VI. W 2015 roku pobiła rekord długości zasiadania na brytyjskim tronie, który do tego czasu należał do jej praprababki Wiktorii i wynosił 63 lata. Jest obecnie najdłużej panującym żyjącym monarchą na świecie.

Z Londynu Jakub Krupa