A thermometer shows the temperature (L) and humidity at the stand of Tokyo 2020 Olympics Main Stadium construction site in Tokyo, Japan, 18 July 2018, while highest temperature rose to 35.3 degrees Celsius in central Tokyo. Archiwum fot. PAP/EPA/KIMIMASA MAYAMA
                                        

            Zdobycze najnowszej technologii mają pomóc w łagodzeniu odczuwania upałów, których spodziewają się organizatorzy igrzysk olimpijskich Tokio 2020. Będę chcieli m.in. wykorzystać blokujący wysoką temperaturę spray, którym mają być spryskane drogi.
      
            Obecnie stolica Japonii zmaga się z rekordowymi upałami. W poniedziałek termometry wskazywały 41,1 stopnia Celsjusza. Zrodziło to obawy, że podobna sytuacja może mieć miejsce w 2020 roku, gdy 24 lipca rozpoczną się tam zmagania o olimpijskie medale.

Jak podaje japońska agencja meteorologiczna, od 1998 roku średnia temperatura w lipcu wynosi w Tokio ponad 30 stopni.

"To prawda, że w ostatnich dniach Tokio i Japonia są codziennie właściwie jak sauna. Jedna sprawa to sportowcy. Jestem pewny, że ich organizmy są wytrenowane, bardzo zdrowe i wytrzymałe. Ale niekoniecznie możemy to powiedzieć o kibicach, którzy będą stali wzdłuż dróg i ich dopingowali. To, jak sobie poradzić z upałem, jest jednym z filarów koniecznych dla sukcesu tych igrzysk" - podkreślił gubernator Tokio Yuriko Koike.

Już wcześniej w tym roku eksperci ostrzegali, że podczas olimpijskich zmagań za dwa lata, które potrwają do 9 sierpnia, będzie na tyle duże ryzyko udarów cieplnych, że normalnie wszelkie aktywności sportowe byłyby zakazane. Organizatorzy szukając rozwiązania podjęli różne kroki. Jednym z nich jest wyznaczenie początku maratonu na godz. 7 rano miejscowego czasu. Poza tym skorzystają ze zdobyczy najnowszej technologii.

"Opracowaliśmy technologie natryskiwania mgłą o rozmiarach nanocząstek. To taka mgiełka w sprayu. W przypadku drogi blokuje ona wysoką temperaturę i izoluje. Pokrycie za jego pomocą asfaltu pozwala obniżyć jego temperaturę średnio o 8 stopni" - relacjonował Koike.

Organizatorzy zamierzają pokryć sprayem ponad 100 kilometrów dróg w kilku miejscach miasta, w tym trasy maratonu i zmagań chodziarzy.