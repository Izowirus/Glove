PAP/Tytus Żmijewski
                                        

            W Warszawie, podczas wtorkowego koncertu promującego album zespołu Pectus - „Akustycznie”, będzie można posłuchać największych przebojów braci Szczepaników w akustycznych aranżacjach. Gościem specjalnym imprezy będzie Włodek Pawlik, polski laureat nagrody Grammy.
      
            W Studiu Koncertowym Polskiego Radia im. W. Lutosławskiego zespół zaprezentuje nowy utwór  „Do góry nogami” oraz swoje wielkie przeboje, m.in. „Na parapetach”, „Barcelona”, „Jak daleko, a jak blisko”, „Między słowami”, „Oceany”, „Prosta historia”, „Jeden moment”, „Iluzja”, „To co chciałbym ci dać”.

Gościem specjalnym koncertu będzie Włodek Pawlik, laureat nagrody Grammy za płytę "Night in Calisia", nagraną wspólnie z trębaczem Randy Breckerem, Orkiestrą Filharmonii Kaliskiej i Włodek Pawlik Trio. Jest to pierwsza nagroda Grammy w historii polskiego jazzu.