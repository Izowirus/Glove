epa04437253 Alligning with the motto 'Sweat and Poetry', the two Finnish authors Harri Hertell (L) and Katariina Vuorinen (R) read from their books in a mobile sauna at the Frankfurt book fair in Frankfurt am Main, Germany, 08 October 2014. The Goethe Institute invites to a 'Poetic Roadtrip' during this year's book fair to introduce the young Finnish scene around the Spoken Word Poetry. The trade fair runs from 08 to 12 October, with Finland as guest of honor.  EPA/FRANK RUMPENHORST 
Dostawca: PAP/EPA. PAP/EPA © 2018 / FRANK RUMPENHORST
                                        

            W Tampere i jego okolicach jest najwięcej publicznie dostępnych saun, a ich poziom jest wysoki - oceniło, nadając tytuł stolicy sauny, Fińskie Towarzystwo Sauny oraz międzynarodowe stowarzyszenie ISA, promujące kulturę sauny.
      
            Jak przyznał przewodniczący Fińskiego Towarzystwa Sauny Tuomas Lehtonen, Tampere jest znane w całym kraju z wielu saun wysokiej jakości, które zaspokajają potrzeby nawet najbardziej wymagających miłośników sauny i dobrej pary. Dodał, że kultura sauny w Tampere jest "tętniąca życiem, barwna i witalna".

Także międzynarodowa społeczność doceniło pozycję Tampere – ponad 30 członków z różnych stron świata odwiedziło fińskie sauny w Tampere i potwierdziło ich szczególnie wysoki poziom. Podniesienie rangi kultury sauny w Tampere zaczęło się, gdy w mieście i jego okolicach powstało 20 publicznych saun dostępnych dla każdego.

O nadaniu honorowego tytułu miastu Tampere poinformowano w najstarszej i wciąż działającej miejskiej saunie Rajaporti, która powstała na początku XX w. W obecności zastępcy burmistrza miasta Anny-Kaisy Heinaemaeki odsłonięto pamiątkową tablicę. Każda z miejskich saun w Tampere otrzyma własną tablicę upamiętniającą nadanie tytułu.

"Tampere jest unikalnym miastem nad jeziorem, w którym zróżnicowana przyroda i charakterystyczne tętniące życiem środowisko miejskie stykają się ze sobą. Sauny są ich ważną częścią" - przyznała zastępca burmistrza.

Na stronie internetowej saunacapital.fi można znaleźć publicznie miejsca do saunowania w Tampere. Są tam także informacje o kulturze i historii sauny, a także o jej zdrowotnych korzyściach.

W planach jest także budowa w centrum miasta tradycyjnej sauny dymnej opalanej drewnem. W takich saunach, popularnych nad jeziorami, nie ma komina, a dym rozprzestrzenia się prosto do łaźni i uchodzi np. przez lufcik.