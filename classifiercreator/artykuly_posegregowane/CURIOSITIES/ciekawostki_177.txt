Odważne kolory i nienaganny styl Królowej Elżbiety II zaprowadził ją na szczyt listy najlepiej ubranych osób, według magazynu "Tatler". Wśród wyróżnionych znaleźli się również księżne Kate i Meghan oraz książę Jerzy.
      
            Dzięki zamiłowaniu do jaskrawych kolorów i kwiecistych grafik, Królowa Elżbieta II została uznana za najlepiej ubraną osobę według brytyjskiego magazynu "Tatler". Nienaganne i klasyczne stroje monarchini przełamują niezwykle odważne, jaskrawe kolory. Całość uzupełniają broszki, które królowa darzy szczególnym sentymentem, ten element biżuterii zwykle dobiera osobiście.

Rodzina królewska zdaje się dominować w tym notowaniu, nic dziwnego, skoro od kilku miesięcy oczy całego świata zwrócone są właśnie w ich stronę. Na liście nie zabrakło zatem księżnej Kate, która została pochwalona za wielokrotne wykorzystywanie jednego stroju przy kilku okazjach, jak również sięganie po ubrania z sieciówek. Na wspomnianej liście znaleźli się również księżna Kornwalii i książę Jerzy.

Oczywiście wśród wyróżnionych nie mogło zabraknąć księżnej Sussex. "Żona księcia Harry'ego uwiodła nas swoją suknią ślubną Givenchy i na nowo zdefiniowała nowoczesny styl królewski" - opisuje "Tatler".

Redaktorów magazynu uwiódł nie tylko styl rodziny królewskiej, w modowym zestawieniu wyróżnieni zostali również m.in.: Amal Clooney, Stella McCartney, Lily James, Matt Smith, Dua Lipa, wokalista Harry Styles czy Daniel Kaluuya.