epa06573639 Dutch model Felice Nova presents a creation from the Fall/ Winter 2018/2019 Women Ready to Wear collection by French designer Isabel Marant during the Paris Fashion Week, in Paris, France, 01 March 2018. The presentation of the Women's collections runs from 26 February to 06 March.  EPA/ETIENNE LAURENT 
Dostawca: PAP/EPA. Archiwum PAP/EPA © 2018 / ETIENNE LAURENT
                                        

            Uważa, że czerwona szminka potrafi dodać pewności siebie każdej kobiecie i rozpromienić nawet najbardziej pochmurny dzień. W makijażu, podobnie jak w modzie, Isabel Marant ceni prostotę i wygodę.
      
            Francuska projektantka Isabel Marant debiutuje w świecie makijażu. Pierwsza kolekcja jej kosmetyków tworzonych we współpracy z L'Oreal Paris pojawi się pod koniec września. Ona sama przyznaje, że do tworzenia debiutanckiej linii kosmetyków podeszła tak samo jak do projektowania swoich kolekcji.

"O tej kolekcji myślałam podobnie jak o kolekcjach ubrań, które projektuję - chciałam, żeby można było z niej korzystać w dowolnym miejscu i czasie. Dla mnie paryski klimat nie polega na perfekcji, którą możemy obserwować w mediach społecznościowych, a raczej na naturalnej elegancji" - przyznaje projektantka.

Ten paryski szyk i elegancja nie są przypadkowe - za dnia Marant chce, aby kobiety jedynie podkreślały swoje naturalne piękno, subtelność i delikatność, wieczór to czas na mocniejsze akcenty w makijażu jak czerwona szminka czy podkreślone oko.

"Niedoskonałość ma swój urok. Makijaż powinien oddawać naszą osobowość, nie powinien być przesadzony. Bardziej niż przesadę i przerysowanie, cenię sobie niedopowiedzenia" - zapewnia.

Gdyby miała wybrać jeden produkt z kolekcji, sięgnęłaby po czerwoną szminkę. To kosmetyk, który ma moc i potrafi dodać energii i pewności siebie każdej kobiecie.