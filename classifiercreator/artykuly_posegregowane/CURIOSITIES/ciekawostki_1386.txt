epa00926596 Visitors look at French sculptor Auguste Rodin's sculpture "The Kiss"  during a press preview of a retrospective of Rodin's work, including around 160 bronze and plaster statues and drawings in the Kunsthaus in Zurich, Switzerland, Thursday, February 08, 2007. The exhibition is in collaboration with the Musee Rodin in Paris and the Royal Academy of Arts in London.  EPA/EDDY RISCH
Dostawca: PAP/EPA. Archiwum PAP/EPA © 2016 / EDDY RISCH
                                        

            Odlew słynnej rzeźby Auguste'a Rodina "Pocałunek" osiągnął cenę 2,2 mln euro na aukcji pięciu brązów z prywatnej kolekcji w Hotelu Drouot w Paryżu. Kupił go we wtorek amerykański kolekcjoner, ustanawiając rekordową cenę.
      
            Odlew wysokości 85 cm, pochodzący z czasu już po śmierci artysty, z 1927 roku, wyceniano na 1,5-2 mln euro. Oprócz niego na aukcji pojawiły się jeszcze cztery odlewy z końca lat 20. i 40.

"Wieczną wiosnę", odlew z patynowanego brązu o cenie szacunkowej 300-400 tys. euro, nabył ten sam kolekcjoner za 693 tys. euro.

Rodin 6 lipca 1898 r. zawarł z odlewnią Leblanc-Barbedienne kontrakt na 10 lat na "Pocałunek" z 1887 r. i "Wieczną wiosnę" z 1884 r. w kilku rozmiarach. Umowę odnowiono w 1908 r.

Trzy inne brązy odlane po śmierci Rodina i sprzedane we wtorek to "Dobry geniusz" za 94,5 tys. euro, "Młoda matka" za 191,5 tys. euro i "Wieczny idol" za 170,1 tys. euro.

Rzeźby pochodziły z kolekcji francuskiego marszanda Jeana de Ruaza, właściciela galerii specjalizującej się w impresjonistach i postimpresjonistach. Wszystkie wyszły z pracowni Eugene'a Rudiera, syna Alexisa, który był ulubionym odlewnikiem francuskiego rzeźbiarza.

"Pocałunek", obok "Myśliciela" i "Mieszczan z Calais", to najsłynniejsza z rzeźb Auguste'a Rodina (1840-1917). Emanująca erotyzmem para kochanków - Francesca i Paolo z "Boskiej komedii" Dantego - początkowo miała dekorować słynne "Wrota piekieł".

Po śmierci Rodina powstało 40-50 odlewów, lecz tylko 10-15 jest naprawdę dobrej jakości i niekwestionowanego pochodzenia - powiedział specjalista Alexandre Giquello. Za życia artysty powstało jedynie siedem i wszystkie na aukcjach osiągały ceny rzędu 6-7 mln euro.

Biała marmurowa wersja, niemal dwumetrowej wysokości, późniejsza od brązowej, znajduje się w muzeum Rodina.