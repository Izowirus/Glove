Panda Jiao Quing stands at the window of his box and looks towards Berlin Zoo Director Andreas Knieriem (R) during a press presentation after the landing of the plane with the two Chinese panda bears Meng Meng and Jiao Qing at the airport Berlin-Schoenefeld near Berlin, Germany, 24 June 2017. The two new Berliners, panda bears Meng Meng and Jiao Qing will be lent to the Berlin Zoo for at least 15 years.  EPA/CLEMENS BILAN 
Dostawca: PAP/EPA. PAP/EPA © 2017 / CLEMENS BILAN
                                        

            Ogród Zoologiczny w Berlinie wzbogacił się o nową atrakcję - parkę pand. Niedźwiadki Meng Meng (marzonko) i Jiao Quing (skarbek) przyleciały do stolicy Niemiec w sobotę na pokładzie samolotu z Chin. O ich przyjazd zabiegała w Pekinie Angela Merkel.
      
            Na lotnisku Schoenefeld pandy witali burmistrz Berlina Michael Mueller oraz ambasador Chin Shi Mingde. Ten ostatni nie spodobał się jednemu z niedźwiadków. Gdy zbliżył się do klatki, zwierzę głośno na niego fuknęło.

Wraz z pandami do Berlina przyjechali opiekunowie, weterynarz oraz zapasy bambusu - ulubionego przysmaku niedźwiadków.

Pandy zamieszkają w chińskim pawilonie, którego budowa kosztowała 9 mln euro - podała agencja dpa. Na terenie znajdują się urządzenia do wspinania się.

Niedźwiadki należą do gatunku pand wielkich zamieszkujących lasy bambusowe na wysokości 1200-4100 metrów.

Pandy zostały wypożyczone Niemcom na 15 lat. Dpa podkreśla, że zgoda na wyjazd niedźwiadków jest elementem chińskiej dyplomacji zabiegającej o dobre relacje z Niemcami.

Od lipca zwiedzający berlińskie zoo będą mogli podziwiać nowy nabytek. Na 5 lipca zapowiedziano oficjalne powitanie pand. W uroczystości ma wziąć udział kanclerz Angela Merkel. Berlin jest jedynym niemieckim miastem, które może pochwalić się tym gatunkiem drapieżnych ssaków. Prestiż ma jednak swoją cenę: berlińskie zoo zapłaci za pandy stronie chińskiej milion dolarów rocznie. Dyrekcja zoo nie kryje, że w zamian liczy na potomstwo.