epa06318672 A view on a lit cigarette and the Basilica of Saint Peter in the background in Vatican City, 09 November 2017. Pope Francis 'decided that the Vatican will end the sale of cigarettes to its employees from 2018'.  EPA/ALESSANDRO DI MEO 
Dostawca: PAP/EPA. PAP/EPA © 2017 / ALESSANDRO DI MEO
                                        

            Papież Franciszek zabronił sprzedaży papierosów w Watykanie - poinformował w czwartek dyrektor biura prasowego Stolicy Apostolskiej Greg Burke. Zakaz dotyczy sklepu dla pracowników za Spiżową Bramą i będzie obowiązywał od nowego roku.
      
            W wydanym oświadczeniu rzecznik ogłosił: "Ojciec Święty postanowił, że Watykan zakończy sprzedaż papierosów swoim pracownikom począwszy od 2018 roku".

"Powód jest bardzo prosty: Stolica Apostolska nie może przyczyniać się do praktyki handlowej, która wyraźnie niszczy zdrowie osób" - dodał Burke.

Watykański rzecznik przypomniał: "Według Światowej Organizacji Zdrowia każdego roku palenie tytoniu jest przyczyną śmierci siedmiu milionów ludzi na całym świecie".

"Mimo że papierosy sprzedawane pracownikom i emerytom z Watykanu po obniżonej cenie są źródłem dochodu dla Stolicy Apostolskiej, żaden zysk nie może być legalny, jeśli zagraża życiu osób" - podkreślił Burke.