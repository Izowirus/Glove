Na You Tube miała ponad 96 mln odsłon. Dzięki temu piosenka "Ona tańczy dla mnie" Weekendu trafiła do zestawienia Top 100 video clipów. "Żadna polska piosenka jeszcze tam się nie znalazła"  - podkreśla lider zespołu Radek Liszewski.
      
            "+Ona tańczy dla mnie+ dotarła do 17 miejsca 100 najbardziej popularnych nagrań na świecie, wyprzedziła Madonnę, Justina Biebera czy Beyoncé" - wylicza Liszewski.

Sukces tym bardziej cenny, że zależał tylko od liczby kliknięć słuchaczy. "Tego nikt mi nie zabierze" - dodaje lider Weekendu.

"Ona tańczy dla mnie" stała się przebojem, który odmienił życie Liszewskiego i jego zespołu. Stali się sławni, są zapraszani na koncerty do USA, Irlandii, Norwegii, Wielkiej Brytanii i Niemiec.

"Gramy prawie non-stop, zwiedziliśmy też kawał świata" - przyznaje lider Weekendu.

Zespół wciąż pracuje nad nowymi nagraniami.