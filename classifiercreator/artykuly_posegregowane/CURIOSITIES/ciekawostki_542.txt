Obiekt marzeń w PRL-u. Nie kupowało się go, ale zdobywało. No, chyba, że ktoś miał dolary. Wówczas mógł nawet wybrać kolor. Umowę licencyjną na produkcję Fiata 125 podpisano w grudniu 1965 r. Montaż pierwszych egzemplarzy zaczęto 28 listopada 1967 r.
      
            Pierwsze egzemplarze nie były polskie, lecz złożone z przywiezionych z Włoch części. Dlatego też uzyskiwały najwyższe ceny na wolnym rynku. Był już wówczas takowy, chociaż osoby zbliżone do kręgów władzy (czytaj: PZPR) mogły liczyć na talony, uprawniające do kupna samochodu po cenie fabrycznej. Cena wolnorynkowa była o wiele wyższa.

Umowę licencyjną na produkcję Fiata 125 podpisano w grudniu 1965 r. Montaż pierwszych egzemplarzy rozpoczęto w warszawskiej FSO 28 listopada 1967 r. Produkcja Fiata 125p (od 1983 r. po wygaśnięciu licencji – nazywał się FSO 125p) trwała 24 lata. W sumie wyprodukowano 1 445 699 egz. Fiata 125p, z czego 586 tys. egz. zostało wyeksportowanych do 80 krajów świata – najwięcej do Jugosławii, Czechosłowacji i na Węgry.

W ostatnich latach produkcji Fiat 125p nie cieszył się już takim powodzeniem. Jego miejsce zajęły: nowocześniejszy Polonez i pojawiające się coraz częściej na polskim rynku auta produkcji zachodniej. Ale to już całkiem inna historia...