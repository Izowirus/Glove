Oscarowa gala to miejsce, gdzie aktorki robią wszystko, by ich kreacje zostały zapamiętane. Do nich zaliczy się z pewnością Rita Moreno, która na oscarową galę założyła suknię, w której odbierała Oscara 56 lat temu.
      
            Może nie było to aż tak wielkie zaskoczenie, bo Rita Moreno, pochodząca z Portoryko piosenkarka, tancerka i aktorka, nagrodzona Oscarem za rolę drugoplanową w filmie "West Side Story" zapowiadała wcześniej na Twitterze, że sięgnie po swą dawną kreację.

Aktorka i tancerka miała na sobie sukienkę z czarną górą i bogato zdobioną spódnica - w złote liście i koła.

W tym roku Rita Moreno wręczała nagrodę dla najlepszego filmu nieanglojęzycznego (zwyciężył w tej kategorii chilijski film "Fantastyczna kobieta"). I miała na sobie swoją kreację sprzed lat, choć odrobinę zmieniona. O ile wcześniej suknia była na ramiączkach, teraz 86-letnia gwiazda zaprezentowała swą suknię, ale w wersji bez ramion, za to włożyła do niej spektakularny naszyjnik.

Ten modowy wybór laureatki Oscara od razu wywołał falę komentarzy, że był to najlepszy oscarowy recykling modowy. Czy będą naśladowczynie tego trendu w przyszłym roku?