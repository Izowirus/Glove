epa03986346 A picture dated 05 December 2013 shows a general view of Riga, Latvia. Riga will officially be unveiled as the 2014 European Capital of Culture on 17 to 19 January 2014.  EPA/VALDA KALNINA LATVIA OUT/LITHUANIA OUT/ESTONIA OUT 
Dostawca: PAP/EPA. PAP/EPA © 2018 / VALDA KALNINA
                                        

            Nazywana "bałtyckim Berlinem" Ryga należy do najciekawszych miast tego regionu. Tętniąca życiem, wypełniona dźwiękami muzyki, smakami lokalnych potraw i perłami architektury stolica Łotwy to idealne miejsce na wakacyjną podróż.
      
            Ryga to stolica, a zarazem największe miasto Republiki Łotewskiej położone nad rzeką Dźwiną w pobliżu jej ujścia do Bałtyku. Stosunkowo niewielka odległość dzieląca ja od naszego kraju sprawia, że jawi się ona jako wymarzona destynacja weekendowej podróży lub krótkiego urlopu. A na brak atrakcji w malowniczej Rydze z całą pewnością narzekać nie będziemy.

Piękne i historyczne, hanzeatyckie Stare Miasto w Rydze jest zwykle pierwszym przystankiem dla zwiedzających. Mury, domy i monumentalne kościoły odnowione po upadku komunizmu – wszystko to przypomina gigantyczne żywe muzeum. Starówka została nawet wpisana na listę światowego dziedzictwa kultury UNESCO, zaś sama Ryga szczyci się tym, iż należy do czołówki najbardziej zielonych europejskich miast.

Znajdujący się w centrum Rygi Park Bastejkalna to kolejne warte zobaczenia miejsce, w którym mieszkańcy zazwyczaj jedzą lunch, uprawiają jogging, grają w szachy lub odpoczywają po pracy. Przez środek parku biegnie przepiękny kanał, a znajdująca się nieopodal opera powinna być jednym z najważniejszych punktów na liście każdego przybywającego do Rygi turysty.

Zapierająca dech w piersiach secesyjna architektura należy do największych walorów Rygi. Stolica Łotwy znana jest w Europie i na świecie jako jedno z niewielu miast o tak dużym nagromadzeniu budynków z przełomu XIX i XX wieku. Wtedy to nastąpił prawdziwy rozkwit Rygi, dzięki czemu zachowanych zostały dziesiątki rozsianych w centrum miasta, fantastycznie ozdobnych budynków inspirowanych kształtami drzew i kwiatów.

Podróż do Rygi usatysfakcjonuje także poszukiwaczy nietuzinkowych smaków oraz amatorów lokalnego jedzenia. Ziemniaczane kiełbaski, jedyny w swoi rodzaju ser oraz wędzone ryby to tylko ułamek przysmaków, jakich możemy spróbować w łotewskiej stolicy. Warte polecenia są także tutejsze piwa, które słyną z niepowtarzalnego smaku. Ryga to bogactwo doznań – tak estetycznych, jak i kulinarnych. Zbliżający się urlop to doskonała okazja, by poznać bliżej to malownicze miasto.