Nie bez kozery "mała czarna" to modowy klasyk. Jak wskazują najnowsze badania czerń to kolor nie tylko uniwersalny, w którym każdy czuje się dobrze, to również barwa, która sprawia, że jesteśmy bardziej atrakcyjni.
      
            Czerń to niekwestionowana królowa mody. Naukowcy dostarczają kolejnych powodów, dla których warto swoją szafę uzupełnić o kilka czarnych ubrań. Jak wskazują badania, osoby ubierające się na czarno oceniane są jako bardziej atrakcyjne, pewne siebie i seksowne.

Badani zostali poproszeni o wskazanie koloru, który najlepiej oddaje pewne cechy osobowości, jak atrakcyjność, inteligencja, pewność siebie, seksapil. I jak można się domyślać, czerń wskazywana była niemal we wszystkich aspektach. Nic zatem dziwnego, że aż 66 proc. respondentów przyznało, że to ulubiony kolor, który pasuje każdemu.

Najgorzej oceniany był kolor brązowy, pomarańczowy i różowy; ten ostatni utożsamiany był m.in. z niskim poziomem inteligencji.

To, że czerń utożsamiana jest z atrakcyjnością, wskazywali już w 2010 roku naukowcy z Uniwersytetu w Liverpoolu i Uniwersytetu Karola w Pradze.