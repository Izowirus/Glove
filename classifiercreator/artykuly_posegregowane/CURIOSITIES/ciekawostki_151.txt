Gaza, Strefa Gazy, 29.05.06. Palestyńskie dzieci grają w piłkę nożną podczas zachodu słońca na plaży w Gazie, 28 bm. (mr) PAP/EPA/ALI ALI Archiwum PAP/EPA © 2018 / ALI ALI
                                        

            Jeden z najlepszych sposobów radzenia sobie ze stresem i złym samopoczuciem to sport. Istnieją jednak formy aktywności fizycznej, które znacznie lepiej wpływają na naszą kondycję psychiczną - zaliczają się do nich przede wszystkim zawody drużynowe.
      
            Naukowcy badający związek między aktywnością fizyczną a zdrowiem psychicznym odkryli, że sporty zespołowe najlepiej wpływają na nasze samopoczucie. Badanie wskazało, że aktywność fizyczna zazwyczaj wykonywana w grupach - gry zespołowe i zajęcia na siłowni - przynosi większe korzyści niż bieganie czy chodzenie.

Ludzie, którzy uprawiali sporty zespołowe, takie jak piłka nożna czy koszykówka, odnotowali, że liczba dni, kiedy doskwierało im złe samopoczucie była o 22,3 proc. niższa w porównaniu do osób, które nie ćwiczyły. W przypadku osób, które uprawiały jogging ten odsetek wynosił 19 proc.

Okazało się również, że joga i tai chi, uznawane za sporty rekreacyjne, są równie efektywne, co sporty drużynowe. W przypadku tych aktywności fizycznych odsetek wynosił 22,9 proc.

Autor badania dr Adam Chekroud podkreśla, że sporty zespołowe mogą mieć dodatkową korzyść ze względu na element społeczny, natomiast joga i tai chi promują uważność, która również korzystnie wpływa na nasze zdrowie psychiczne.