Zakopane, 31.12.2017. Maryla Rodowicz podczas Sylwestra Marzeń z Dwójką, 31 bm. w Zakopanem. (gm/doro) Archiwum fot. PAP/Grzegorz Momot
                                        

            Piosenka Maryli Rodoiwcz "Futbol" znalazła się na 6. miejscu światowego rankingu oficjalnych utworów towarzyszących mistrzostwom świata w piłce nożnej. Pierwsze miejsce zajął Ricky Martin i jego "The Cup of Live".
      
            "Z radością donoszę o sukcesie mojej piosenki futbolowej +Futbol+. Oto światowy ranking. "Futbol " jest na 6 miejscu. Miłej lektury!" - poinformowała Rodowicz na swoim profilu.

"Futbol" to piosenka, którą Maryla Rodowicz zaśpiewała w 1974 roku, w czasie ceremonii otwarcia mistrzostw świata w piłce nożnej w RFN. Autorem słów jest Jonasz Kofta, a muzyki - Leszek Bogdanowicz.

Piosenka była już nagradzana: w głosowaniu na Piłkarski Przebój Wszech Czasów, zorganizowanym z okazji Euro 2016, zdobyła pierwsze miejsce.

Piosenka Rodowicz pokonała m.in. "El Mundial" Ennio Morricone, "Gloryland" Daryla Hall'a, "Live it up" Nicky Jama, Willa Smitha i Ery Istrefi.

Pierwsze miejsce w rankingu zajął Ricky Martin i jego "The Cup of Live". Na podium znalazły się też Shakira i "Waka, Waka" oraz Arrow z "Hot, hot, hot".