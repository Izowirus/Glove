epa04854135 British scientist Stephen Hawking arrives for a press conference in London, Britain, 20 July 2015. Russian billionaire Milner and British scientist Hawking announced a global science initiative for the search of civilised life in the universe. EPA/ANDY RAIN 
Dostawca: PAP/EPA. Archiwum PAP/EPA © 2016 / ANDY RAIN
                                        

            Słynny brytyjski astrofizyk i kosmolog Stephen Hawking podczas opublikowanego we wtorek nagrania powiedział, że w latach szkolnych zdarzało mu się być leniwym i nie uzyskiwał najlepszych wyników w nauce.
      
            Jak zaznaczył, tytułu profesora zawdzięcza nauczycielowi matematyki, który potrafił przekazać wiedzę w "żywy i obrazowy" sposób. To on otworzył mu oczy na "plan budowy wszechświata", czyli matematykę.

74-letni Stephen Hawking jest profesorem matematyki i fizyki teoretycznej na Uniwersytecie Cambridge. Za jedną z jego wielkich zasług dla nauki uznaje się kwantową teorię ciążenia, ale rozgłos przyniosła mu popularnonaukowa książka "Krótka historia czasu" z 1988 roku, która rozeszła się w 10 mln egzemplarzy.

W wieku 21 lat zdiagnozowano u niego stwardnienie rozsiane boczne. Pomimo paraliżu większości organizmu oraz trudności w porozumiewaniu się (Hawking komunikuje się za pomocą specjalnego syntetyzatora mowy) Brytyjczyk nieprzerwanie pracuje naukowo, pisze książki i wykłada na całym świecie.