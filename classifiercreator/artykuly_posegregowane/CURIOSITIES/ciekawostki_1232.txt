epaselect epa05374816 A general view showing people walking the 'The Floating Piers' by Bulgarian artists Christo and Jeanne-Claude on Lake Iseo during the opening of the art work near Sulzano, northern Italy, 18 June 2016. The visitors can experience the three kilometer long walkway connecting the two towns Sulzano and Monte Isola with their bright orange covers until 03 July. EPA/FILIPPO VENEZIA PAP/EPA
                                        

            Od soboty można chodzić po jeziorze Iseo w miejscowości Sulzano koło Brescii na północy Włoch. Otwarta tam została gigantyczna kładka spacerowa, której twórcą jest bułgarski artysta Christo. Na inaugurację oryginalnego molo przybyły tysiące ludzi.
      
            Setki osób czekały na otwarcie promenady przez całą noc.

Znany na świecie artysta - performer, który zasłynął ponad 20 lat temu „opakowaniem” w srebrny materiał berlińskiego Reichstagu, zbudował instalację nazwaną „Dryfujące mola”. Są to specjalne platformy długości trzech kilometrów, pokryte pomarańczową płachtą. Po promenadzie tej będzie można spacerować między dwiema wyspami przez całą dobę do 3 lipca.

Inauguracja mola stała pod znakiem zapytania niemal do ostatniej chwili, ponieważ długo czekano na ostateczne zgody administracyjne. Ponadto inicjatywie tej towarzyszyły protesty przeciwko rodzinie, która jest właścielem holdingu Beretta, produkującego między innymi broń, a do której należy jedna z wysp połączonych przez kładkę. Rodzina ta współfinansowała realizację projektu.

Na całe przedsięwzięcie 81-letni artysta, specjalizujący się w tzw. sztuce krajobrazu, wydał głównie ze swojej kieszeni 15 milionów euro. Pieniądze na ten cel zdobywa sprzedając modele swych instalacji w cenie około 100 tysięcy euro.

Szacuje się, że na spacer po jeziorze przyjedzie ponad 1 milion osób. Hotele w całym rejonie mają komplet gości, przybyłych właśnie z tej okazji. Jedna trzecia to Niemcy.