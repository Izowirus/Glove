Pope Francis greets faithful on the occasion of the mass to bless the Palliums for the new metropolitan archbishops in the Vatican, 29 June 2018. Archiwum fot. PAP/EPA/GIUSEPPE LAMI
                                        

            Nowa aplikacja pozwala słuchać papieża w pięciu językach, na które tłumaczy bezpośrednio wypowiedzi Franciszka - podał w piątek watykański portal informacyjny Vatican News w swojej wersji francuskojęzycznej.
      
            Jeśli papież mówi po włosku, a tak dzieje się najczęściej, jego słowa zostają przetłumaczone na hiszpański, angielski, francuski niemiecki i portugalski.

Jednak, jeśli mówi po hiszpańsku, czyli w swoim rodzinnym języku, wówczas dostępna jest też wersja włoska jego słów.

Aplikacja nazywa się Vatican Audio i wypuszczono ją z okazji pielgrzymki, w której we wtorek do Rzymu przybędzie z kilkunastu krajów ponad 60 tys. dziecięcych chórzystów, głównie nastolatków.

Vatican Audio wystarczy ściągnąć ze strony Goggle Play i App Store i wybrać docelowy język.

Aplikacja skierowana jest przede wszystkim do wiernych z całego świata, którzy przybywają wysłuchać papieża na placu Świętego Piotra, na środowe audiencje generalne i niedzielny Anioł Pański lub na specjalne uroczystości.