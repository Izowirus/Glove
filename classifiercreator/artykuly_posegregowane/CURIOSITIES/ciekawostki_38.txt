Nasiona są istotnym elementem zdrowej diety - niewielkie ziarenka często skrywają w sobie wielką odżywczą moc. Miłośników żywieniowych nowinek ucieszy zatem fakt, że na horyzoncie pojawił się nowy superfood - nasiona bazylii.
      
            Nasiona bazylii zyskują coraz większą popularność i już nazywane są "nowymi nasionami chia". Czy podobnie jak nasionka szałwii argentyńskiej staną się prawdziwym dietetycznym hitem, czas pokaże. Na razie można przypisać im wiele zalet. Zwolennicy wskazują, że nasiona bazylii pomagają w utrzymaniu prawidłowej masy ciała, przyczyniają się również do kontrolowania poziomu cukru we krwi.  

Nasiona bazylii, które są popularne w południowo-wschodniej Azji, gdzie są znane, jako nasiona sabja, mają łagodny kwiatowy aromat i są zwykle stosowane, jako środek zagęszczający do napojów. 

Jednym z najbardziej popularnych napojów z nasion bazylii jest faluda. Ten indyjski deserowy napój przygotowywany jest na bazie mleka lub lodów, namoczonych nasion bazylii, makaronu typu wermiszel, tapioki, orzechów. Napój spożywany jest w czasie gorących miesięcy w Indiach, ponieważ uważa się, że nasiona bazylii mają właściwości chłodzące i kojące.

Są one używane od wieków w chińskich i ajurwedyjskich gabinetach lekarskich. Wspomagają trawienie, mają właściwości przeciwutleniające, przeciwwirusowe, przeciwbakteryjne, przeciwskurczowe i przeciwgrzybicze i mogą pomóc w łuszczycy i egzemie.