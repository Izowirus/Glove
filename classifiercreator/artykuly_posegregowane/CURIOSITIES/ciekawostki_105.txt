Album Bovskiej "Kęsy" to płyta pełna piosenek, przy których chce się tańczyć. To 12 utworów, w tym bonus, który stanowi piosenka z filmu "Narzeczony na niby".
      
            Za produkcję albumu Bovskiej odpowiedzialny jest Jan Smoczyński, który wraz z Bovską stworzył muzykę. Teksty, jak zawsze, napisała sama artystka.

Okładka płyty powstała we współpracy z Pawłem Nolbertem i fotografem Łukaszem Murgrabią. Nawiązuje do ikonicznego obrazu Rene Magrittea "Kochankowie". Kogo Bovska całuje na obrazie? I czy całuje...

Bovska, właściwie Magda Grabowska-Wacławek, to ilustratorka i wokalistka, autorka tekstów i piosenek. Absolwentka Uniwersytetu Muzycznego Fryderyka Chopina oraz Akademii Sztuk Pięknych w Warszawie.

W marcu 2016 roku ukazał się jej debiutancki album zatytułowany "Kaktus", który dotarł do 23. miejsca polskiej listy przebojów - OLiS.

Wokalistka otrzymała nominację do MTV Europe Music Award w kategorii Najlepszy polski wykonawca. W 2017 została nominowana do Fryderyków w kategorii Fonograficzny debiut roku.