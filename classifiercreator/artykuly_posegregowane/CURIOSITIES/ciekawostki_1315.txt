epa03155163 A visitor points at a scale model of the Titanic during an exhibition at the Maritime Museum in Barcelona, Spain, 22 March 2012. About 200 original objects from the Titanic, along with replicas of some of the rooms inside the ocean liner, as cabins or First Class corridors, are displayed in the exhibition, which runs from 22 March to 30 September. The exhibition also recreates Titanic's history through documents and original images. EPA/TONI GARRIGA

                                        

            Wystawa poświęcona najsłynniejszemu statkowi świata już otwarta. Tworzy ją blisko 200 eksponatów oraz repliki wnętrz, zwiedzaniu których towarzyszą efekty dźwiękowe i muzyka. Wystawa "Titanic, the Exhibition" w Pałacu Kultury i Nauki potrwa do 9 października.
      
            Wystawa składa się z trzech elementów - pierwsza to przedmioty, druga to odtworzenie realnych wnętrz, trzecia to doświadczenie, przeżyta historia. Jak przekonywał podczas piątkowej konferencji otwierającej wystawę Louis Ferreiro, szef firmy Musealia, która jest jej producentem, wystawa jest bardziej przeżyciem niż wystawą. "Tak naprawdę to połączenie tych trzech składników sprawia, że wizyta na tej wystawie to coś więcej, to doświadczenie" - powiedział Ferreiro.

Organizatorzy starali się wybrać takie przedmioty, które niosły ze sobą ludzką historię. Dlatego też można zobaczyć nie tylko to jak wyglądał korytarz w pierwszej, a jak w trzeciej klasie i poczuć się jakby było się na pokładzie Titanica, ale i oryginalne listy pasażerów czy elementy garderoby. Na potrzeby wystawy powstała też góra lodowa (z prawdziwego lodu), którą dotykać mogą nie tylko dzieci, ale i dorośli. Podczas zwiedzania z audioguidem można usłyszeć efekty dźwiękowe i muzykę.

Claes Goran Wetterholm, międzynarodowy kurator wystawy, szwedzki historyk, człowiek, który osobiście kilkakrotni uczestniczył w wyprawach do wraku Titanica, pyta, dlaczego statek, który zatonął 104 lata temu jest obecnie najsłynniejszym statkiem w historii i przekonuje, że odpowiedź jest prosta. "Pasażerami Titanica moglibyśmy być my wszyscy. I dokładnie z takim zamysłem tworzyliśmy naszą wystawę. Tworząc historię chciałem mieć nie tylko przedmioty, zdjęcia, ale także jakiś element, który byłby opowiadany. W ten sposób stworzyłem opowieść, która przenika do serca każdego, kto ją odwiedza. Wierzymy, że Titanic jest niezatapialny, bo jego historia jest wiecznie żywa, czyli poniekąd kontynuuje swoją podróż, którą zaczął w 1912 roku" - powiedział podczas inauguracji.

W dniu otwarcia wystawy miała też miejsce polska premiera książki "Titanic. Pamiętna noc", w której jej autor, Walter Lord, przenosi czytelników na pokład tonącego statku, opisując minuta po minucie poruszającą historię walki o przetrwanie ponad dwóch tysięcy pasażerów.

Wystawa gościła już w Sztokholmie, Barcelonie, Sevilli i Madrycie. Teraz czas na Warszawę. Polskimi ambasadorami wystawy są Bożena Aksamit i Tomasz Ossoliński. Wystawa znajduje się na czwartym piętrze Pałacu Kultury i Nauki. Potrwa do 9 października. Przewidywany czas jej zwiedzania z audioguidem to 90 minut. Bilety indywidualne kosztują od 30 do 50 złotych.