23.10.2017. Włoski tenor Alessandro Safina. PAP/Kalbar PAP © 2017 / PAP/Kalbar
                                        

            Z urody przypomina George'a Clooneya, ale jego głównym znakiem rozpoznawczym jest to, że do tradycyjnych utworów operowych wplata takie gatunki muzyczne jak pop czy rock. Włoski tenor, Alessandro Safina, 18 grudnia zaśpiewa w Krakowie.
      
            Safina zakochany jest w muzyce klasycznej, ale inspiruje się też współczesną muzyką spod znaku U2, Genesis, Depeche Mode czy The Clash. Jest ojcem chrzestnym gatunku muzycznego o nazwie rock-opera. Występował w duecie z takimi tuzami jak Andrea Bocelli, Jose Carreras, Elton John czy Rod Steward. W 2001 r. Safina wziął udział w filmie "Moulin Rouge!", wykonując "Your song" Eltona Johna wraz z Ewanem McGregorem.

"Pierwszą operą, jaką usłyszałem w życiu, było +Rigoletto+. Do teatru zabrał mnie ojciec. Miałem wtedy 3-4 lata. Byłem na tym spektaklu bodajże osiem razy, aż w końcu zacząłem czuć przesyt" - wspomina tenor w rozmowie z PAP Life.

Najpierw chłonął to, co oferowała jego rodzinna Siena, położona w sercu Toskanii. "Siena to małe, piękne, cudowne miasto. Zawsze noszę je w sercu. Opuściłem ją, gdy miałem 19 lat, by rozpocząć studia we Florencji. Później mieszkałem w Rzymie i Padwie. Od dwóch lat związany jestem z Bukaresztem" - mówi tenor.

18 grudnia tenor po pierwszy wystąpi w Polsce. Zaśpiewa w Centrum Kongresowym ICE w Krakowie. Widzowie usłyszą takie przeboje jak "Luna", "Incanto", "Somewhere Over The Rainbow", "Memory" czy "Besame Mucho".