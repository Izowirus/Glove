PAP/Piotr Polak
      
            
        

        
        PAP/Piotr Polak
      
            
        

        
        PAP/Piotr Polak
      
            
        

        
        PAP/Piotr Polak
      
            
        

        
        PAP/Piotr Polak
      
            
        

        
        PAP/Piotr Polak
      
          
  


  
            Odtworzone serialowe wnętrza, rekwizyty, oraz woskowe figury głównych bohaterów serialu o przygodach księdza-detektywa, są prezentowane na stałej ekspozycji „Świat Ojca Mateusza”, którą otwarto w Sandomierzu.
      
            W malowniczo położnym nad Wisłą zabytkowym mieście, kręcone są plenery popularnej produkcji TVP „Ojciec Mateusz”. Od kilku dni odwiedzający Sandomierz - często wędrujący ulicami Starówki śladami serialowego bohatera – mogą obejrzeć także wnętrza, znane z serialowego planu.

Odtworzone je na wystawie powstałej we współpracy z TVP, urządzonej w jednej z kamieniec na Rynku. „Wystawa powstała, bo często turyści którzy przyjeżdżali do miasta byli zaskoczeni, że serial jest kręcony w Sandomierzu, a nie ma tu planów filmowych. To nas zainspirowało” - powiedział PAP Life właściciel ekspozycji Artur Wnuk.

Wystawa pieczołowicie odtwarza wnętrza serialowego kościoła, plebanii - z kuchnią gospodyni księdza i ogrodową altaną, komendy policji z celą i pałacu biskupa. W poszczególnych pomieszczeniach zwiedzających witają woskowe figury przedstawiające głównych bohaterów serialu: księdza Mateusza Żmigrodzkiego (granego przez Artura Żmijewskiego), gospodynię Natalię Borowik (rola Kingi Preis), inspektora Oresta Możejkę (granego przez Piotra Polka) oraz aspiranta Mieczysława Nocula (odtwarzanego przez Michała Pielę).

Oglądającym wystawę towarzyszy serialowa muzyka oraz charakterystyczne zapachy – kuchni Natalii, kawy na posterunku, czy kadzidła w kościelnej kaplicy. Chętni mogą wsiąść na rower, którym ksiądz Mateusz często przemieszcza się w serialowych scenach uliczkami Sandomierza, zrobić sobie zdjęcia na tle tablicy „aresztowany”, czy odbić palce na tablicy daktyloskopijnej.

Ekspozycja ma być wzbogacana o kolejne rekwizyty. Wystawę można zwiedzieć codziennie - w określonych godzinach. Jest biletowana.

„Ojciec Mateusz” to serial kryminalny oparty na włoskim formacie „Don Matteo”. Polska produkcja realizowana jest od 2008 r. Nie wszystkie sceny są jednak nagrywane w Sandomierzu. Część powstaje m.in. w studiu w Warszawie oraz w okolicach Otwocka; niektóre kręcono w kilku miejscowościach województwa świętokrzyskiego.

W każdym z emitowanych raz w tygodniu odcinków bohaterowie rozwiązują kryminalną zagadkę. W niebezpieczne intrygi w poszczególnych odcinkach zamieszane są inne postaci, w które wcielają się gościnnie znani polscy aktorzy.

Kryminalne sprawy starają się rozwiązywać policjanci z komisariatu w Sandomierzu, jednak za każdym razem w śledztwo angażuje się także tytułowy ksiądz Mateusz Żmigrodzki. Duchowny zazwyczaj przyczynia się do rozwiązania zagadki.

„Ojciec Mateusz” przyczynił się do wzrostu popularności wśród turystów „Królewskiego Miasta nad Wisłą".