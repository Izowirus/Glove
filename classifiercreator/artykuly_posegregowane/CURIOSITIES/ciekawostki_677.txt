epa00145665 Sweet dreams...zzz... A man naps on a stone bench while enjoying the noon sunlight in a street of Santiago de Compostela town, north-western Spain, Tuesday 02 March 2004. The nap - or more traditionally known in Spain as a siesta - is part and parcel of daily life in Spain, particularly after a good lunch.  EPA/LAVANDEIRA JR Archiwum PAP/EPA © 2017 / LAVANDEIRA JR
                                        

            Piękna skóra i świeża cera, to wielkie uwodzicielskie atuty. Najlepszą pielęgnacją dla nich jest sen. Ale uwaga, jak ostrzega dr Frederic Saldmann, jeśli chcesz uniknąć zmarszczek i dłużej cieszyć się młodzieńczym wyglądem, śpij na plecach.
      
            Chcesz uniknąć przedwczesnych zmarszczek? Dr Frederic Saldmann ma dla ciebie jedną zaskakująca radę. "Na początek zalecam unikać spania na boku. Śpij raczej na plecach" - wyjaśnia ekspert.

"Gdy leżysz na boku, twarz +gniecie się+ na poduszce. Sytuacja ta powoduje złe krążenie i tworzenie się chwilowych zmarszczek, które widać po wstaniu z łóżka. Znasz to nieprzyjemne wrażenie, że +poduszka odbija się na policzku+. Na szczęście znaki te ustępują stopniowo w ciągu dnia. Jednak z wiekiem te chwilowe zmarszczki pogłębiają się i utrwalają. By uniknąć takiego nadmiernego nacisku na twarz, który prowadzi do gorszego dotlenienia komórek, nabierz dobrego zwyczaju spania na plecach. To prosta rada na urodę, w dodatku nic nie kosztuje" - wyjaśnia Saldmann w swojej książce "Twoje zdrowie w twoich rękach".

Francuski lekarz podkreśla również, że między brakiem snu a przedwczesnym starzeniem się istnieje bezpośredni związek. "Brak ten powoduje wiotczenie tkanek i gorszą cerę. Dobry sen daje piękniejszą skórę i świeżą cerę" - dodaje.