Zakopane, 10.12.2012. Na Kasprowym Wierchu odbyły się ćwiczenia ratowników TOPR, straży oraz pracowników PKL, polegające na ewakuacji narciarzy uwięzionych na wyciągu krzesełkowym na Hali Gąsienicowej. Ćwiczenia zakrojone były na dużą skalę, po raz piewrwszy ćwiczono ewakuację ze wszystkich krzesełek, ok. 160 osób. (mr) PAP/Grzegorz Momot PAP © 2017 / Grzegorz Momot
                                        

            W sobotę ruszył wyciąg narciarski w Kotle Goryczkowym na Kasprowym Wierchu w Tatrach. To jeden z dwóch stoków narciarskich w Polsce o charakterze alpejskim. Wyciąg w Kotle Gąsienicowym jest czynny już od dwóch tygodni.
      
            Uruchomienie wyciągów na Kasprowym Wierchu jest możliwy tylko przy odpowiedniej ilości naturalnego śniegu, którego musi być blisko 1 m. To teren Tatrzańskiego Parku Narodowego, dlatego nie jest możliwe sztuczne naśnieżanie tras. Pokrywa naturalnego śniegu zabezpiecza roślinność przed dewastacją.

O uruchomieniu tras w rejonie Kasprowego Wierchu decydują komisyjnie władze Tatrzańskiego Parku Narodowego (TPN), Polskich Kolei Linowych (PKL) oraz ratownicy Tatrzańskiego Ochotniczego Pogotowia Ratunkowego.

Od ubiegłego sezonu zimowego bilety na przejazd kolejkami na Kasprowy Wierch można kupować przez internet, nie stojąc w kolejkach. Specjalny skipass obowiązuje we wszystkich ośrodkach PKL. Oprócz Kasprowego Wierchu są to: Gubałówka w Zakopanem, Jaworzyna Krynicka i Góra Parkowa w Krynicy Górskiej oraz na Palenicy w Szczawnicy i Górze Żar w Międzybrodziu Żywieckim.

PKL uruchomiły także aplikację mobilną, dzięki której można sprawdzać ceny i promocje dotyczące ośrodków PKL. Za pomocą aplikacji można też sprawdzić warunki narciarskie i pogodowe w ośrodkach, a wkrótce aplikacja umożliwi także doładowanie skipassu przez telefon.

Trasy narciarskie Gąsienicowa i Goryczkowa to jedyne stoki narciarskie w Polsce o charakterze alpejskim. Wyciąg krzesełkowy w Kotle Goryczkowym powstał w 1969 r. Pierwszy wyciąg w Kotle Gąsienicowym powstał w 1938 r. i był to wyciąg saniowy. W 1962 r. wzniesiono tam wyciąg krzesełkowy.

W sobotę rozpoczęły się ferie zimowe dla uczniów z województw: lubelskiego, łódzkiego, podkarpackiego, pomorskiego i śląskiego.