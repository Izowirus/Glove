epa06403092 Italian police officers watch the activities on Piazza Navona as security checks were intensified in view of the Christmas holidays, in Rome, Italy, 22 December 2017. Italian soldiers and armed forces mainly patrol on Piazza Navona and its surrounding which is considered one of the 'sensitive' places in the Italian capital. At some spots in the city safety barriers have been set up and citizens are obliged to follow obligatory routes.  EPA/MASSIMO PERCOSSI 
Dostawca: PAP/EPA. PAP/EPA © 2017 / MASSIMO PERCOSSI
                                        

            Dodatkowe antyterrorystyczne środki bezpieczeństwa zostaną wprowadzone w Dolinie Świątyń w Agrigento na Sycylii - zapowiedziała jego dyrekcja. Wyjaśniła, że nie ma konkretnego zagrożenia, ale jest zalecenie wzmocnienia ochrony tego terenu.
      
            Na dalsze zabezpieczenia wyłożono 100 tysięcy euro. Nowe środki obejmują zainstalowanie masywnych barier przy bramie wjazdowej na teren parku archeologicznego z monumentalnymi pozostałościami starożytnego greckiego miasta Akragas. Cały obszar ma być tak ogrodzony i otoczony by nie mógł tam wjechać żaden pojazd.

Kolejne zabezpieczenia to reakcja na nową formę zagrożenia atakami terrorystycznymi przy użyciu pojazdów dostawczych i ciężarówek. Wcześniej wprowadzono wykrywacze metali przy wejściu.

Dyrektor parku bezcennych wykopalisk Giuseppe Parello podkreślił, że bariery zostały tak zaprojektowane by były dostosowane do wyjątkowego pejzażu okolicy.

Podkreśla się, że Dolina Świątyń, odwiedzana przez tysiące turystów, była i jest nadal szczególnie wrażliwym obiektem.