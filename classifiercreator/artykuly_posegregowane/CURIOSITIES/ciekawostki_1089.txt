Dyrektor artystyczny Chanel, Karl Lagerfeld, ogłosił w poniedziałek, iż wkracza do branży hotelowej. Pierwszy, 6-gwiazdkowy hotel, sygnowany jego nazwiskiem zostanie otwarty w 2018 roku w Makau, które jest chińską mekką hazardu.
      
            Słynny niemiecki projektant mody, który współpracuje już z paryskim Le Crillon oraz Metropole Hotel w Monako "miał przyjemność ogłosić rozwój swojej działalności poprzez stworzenie międzynarodowej sieci hotelowej pod własnym imieniem" - głosi oświadczenie.

Projektant poszedł za przykładem wielkich nazwisk mody jak Armani czy Versace, którzy już mają własne markowe hotele.

Według Piera Paolo Righi, prezesa grupy Karl Lagerfeld, otwarcie hotelu w Makau zaplanowano na 2018 r. Firma planuje również "zbadanie możliwości otwarcia innych obiektów na świecie".

Luksusowy hotel powstanie w Lisboa Palace Complex, będzie mieścił kilka kasyn, restauracji, i innych atrakcji. Jest to pierwszy taki projekt Karla Lagerfelda, który po raz pierwszy też umieści swoje nazwisko na froncie hotelu.