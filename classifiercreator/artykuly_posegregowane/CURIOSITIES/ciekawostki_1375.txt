Nowa płyta Marii Peszek zatytułowana „Karabin” to kolejny koncept album artystki. Zawiera 11 piosenek o wolności, nienawiści i prawie do bycia innym. Premiera - w piątek.
      
            "Pisząc te piosenki kilkanaście miesięcy temu nie zdawałam sobie sprawy, że rzeczywistość wyprzedzi to, o czym śpiewam i nada tym słowom tak dramatyczny kontekst" - powiedziała o nowym materiale w jednym z wywiadów Maria Peszek.

"Można za to pisać piosenki. O nienawiści przeciw nienawiści. Bo słowa mogą więcej niż naboje. Karabin to pacyfistyczna płyta wyrażona militarnymi środkami" - dodała.

Album zawiera 11 piosenek, m.in. "Krew na ulicach", "Elektryk", "Jak pistolet", "Polska A B C i D", "Samotny tata".

Premiera albumu "Karabin" - w piątek 26 lutego.