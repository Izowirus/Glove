Warszawa, 20.05.2015. Gala Superbrands Polska. Nz. mistrzyni świata w karate Anna Lewandowska i jej mąż piłkarz Robert Lewandowski. soa PAP/Stach Leszczyński Archiwum PAP © 2017 / Stach Leszczyński
                                        

            Kapitan piłkarskiej reprezentacji Polski Robert Lewandowski pochwalił się na Instagramie, że został ojcem. Umieścił zdjęcie, na którym trzyma owinięte w różowy kocyk dziecko, a podpis głosi: "Dumny tata małej Klary. Wspaniałe uczucie".
      
            "Dzisiaj zostaliśmy szczęśliwymi rodzicami! Ania czuje się bardzo dobrze. Dziękujemy za wsparcie!" - napisał na Twitterze.

Matką dziewczynki jest długoletnia partnerka i od czterech lat żona piłkarza Anna Lewandowska.

Lewandowski do końca sezonu ma do rozegrania jeszcze trzy mecze w Bundeslidze. Bayern Monachium ma już zapewniony tytuł mistrzowski, ale polski napastnik walczy jeszcze o trzecią w karierze koronę króla strzelców. Obecnie jest liderem tego zestawienia z 28 trafieniami na koncie. O jednego gola mniej ma zawodnik Borussii Dortmund Pierre-Emerick Aubameyang.