Lublin, 09.12.2014. Telewizja Polska zdecydowała się na zakończenie emisji opery mydlanej "Moda na sukces". Ostatni odcinek w Polsce zostanie wyemitowany 9 bm., o godz. 14.25. "Moda na sukces" opowiadająca o rodzinie Forresterów gościła w ramówce TVP1 od 20 lat. (wp/awol) PAP/Wojciech Pacewicz Archiwum PAP © 2016 / Wojciech Pacewicz
                                        

            We Włoszech trwa zbiórka podpisów pod petycją o uznanie za przestępstwo rozpowszechnianie informacji o zakończeniu filmów i seriali telewizyjnych. Dla miłośników kina i telewizji, podkreśla się, jest to prawdziwa zmora.
      
            Media zauważają, że taki apel wielu telewidzów i kinomanów od dawna chciało podpisać, ale nikt nie miał dotąd odwagi, by z nim wystąpić. Dotyczy on tzw. spoilerów, czyli informacji o szczegółach zakończenia filmów, publikowanych w portalach społecznościowych i stronach internetowych.

List z inicjatywą wprowadzenia zakazu ujawniania tych informacji pojawił się w internecie, na platformie, na której zbierane są podpisy pod obywatelskimi petycjami i projektami ustaw.

”Plaga spoilerów w sieci szerzy się w niekontrolowany sposób rujnując doznania milionów widzów. Nadszedł moment, by wydać przepisy prawa w reakcji na ten problem społeczny” - podkreślono w odezwie grupy internautów.

Pomysł ten spotkał się z dużym zainteresowaniem i poparciem.

Na początku tego roku z czołówek włoskiej prasy przez wiele dni nie schodził incydent, do jakiego doszło podczas nocy sylwestrowej w telewizji publicznej RAI.  W trakcie transmisji z koncertu wśród wyświetlanych SMS-ów od widzów z życzeniami noworocznymi znalazł się i taki, w którym wyjawiony został finał najnowszej części filmu "Gwiezdne wojny", która wchodziła wtedy na ekrany. Uznano to wtedy za naruszenie obowiązujących, choć niepisanych, zasad.