US musician Bruce Springsteen performs at the Olympiastadion in Munich, Germany, 17 June 2016. Archiwum fot. PAP/EPA/ANDREAS GEBERT
                                        

            Amerykański piosenkarz Bruce Springsteen, znany ze swoich gigantycznych koncertów organizowanych na stadionach wypełnionych po brzegi, ogłosił serię bardziej kameralnych występów. Planuje dać szereg koncertów na Broadwayu.
      
            "Chciałbym dać występy, które będą tak osobiste i intymne, jak tylko to możliwe" - powiedziała legenda rocka w oświadczeniu ogłaszającym jego koncerty rozpoczynające się od października.

"Wybrałem Broadway dla tego projektu, ponieważ tam można znaleźć piękne stare teatry, które wydawały się być właściwymi w kontekście tego, co chciałem znaleźć" - powiedział 67-letni wykonawca. "Nawet z 960 miejscami, Walter Kerr Theater jest prawdopodobnie najmniejszym pomieszczeniem, w którym grałem w ciągu ostatnich 40 lat" - dodał rozbawiony.

Cykl koncertów "Springsteen na Broadwayu" rozpocznie się 12 października. Będzie to po pięć koncertów w każdym tygodniu. Cykl występów będzie trwał do 26 listopada.

Bruce Springsteen jest jednym z artystów, którzy sprzedali najwięcej płyt w Stanach Zjednoczonych. W ubiegłym roku opublikował autobiografię, "Born to Run", w której opowiada o swoim skromnym dzieciństwie w New Jersey, drodze do sławy i swej walce z depresją.