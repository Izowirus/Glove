W środku postępowania rozwodowego Brad Pitt i Angelina Jolie postanowili sprzedać swój zamek Miraval, znajdujący się w południowej Francji, w departamencie Var. Nabywca będzie musiał wydać kilkadziesiąt milionów euro.
      
            W zamku Miraval Angelina Jolie i Brad Pitt byli na wakacjach kilkakrotnie, zanim zdecydowali się go kupić w 2008 roku. O sprzedaży donosi "Us Weekly". Zamek ma być sprzedany za cenę między 30 a 50 mln euro.

Para przeprowadziła w zamku szereg prac remontowych i adaptacyjnych. Zainstalowano spa, siłownię, tor do jazdy motocyklem, którego Brad Pitt jest wielkim entuzjastą. Ale aktor wolał gospodarować na trzydziestu hektarach zieleni, a co najważniejsze, oglądać jak rosną jego winnice. Wina gwiazdorskiej eks-pary to również ogromny sukces. Butelki ich wina teraz będą rzadkością i rarytasem, a ich właściciele będą musieli starannie przechowywać je w swojej piwnicy.

Czemu jednak przy podziale własności Brad i Angelina nie zgodzili się na to, by któreś z nich zatrzymało ten cenny zamek, zamiast go sprzedawać? Z pewnością dlatego, że miejsce jest zbyt ważne i symboliczne dla pary. To właśnie tutaj w 2014 roku Angelina Jolie i Brad Pitt pobrali się. Ślubu udzielił im burmistrz miasta, towarzyszyły im ich dzieci i krewni. Na ślubnych zdjęciach Angelina została uwieczniona w sukni Versace, na której zostały wyszyte rysunki jej dzieci. Gdyby ściany mogły mówić, zamek Miraval miałby piękne opowieści dla przyszłych właścicieli...