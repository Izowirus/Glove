Salmon fillets on sale at a local fish market, London, January 09 2004, fishmongers have hit out following the publication of a scientific report which raised concern about the level of toxins in Scottish farmed salmon. Claims that Scottish salmon was so full of chemicals it should be eaten only three times a year have been labelled as 'plain ridiculous'. EPA/Matt Writtle UK AND IRELAND OUT EPA/Matt Writtle UK AND IRELAND OUT  Archiwum PAP/EPA
                                        

            W czwartek wszyscy klienci, którzy kupią norweskiego łososia otrzymają darmową pomadkę do ust, brzmi kampania niemieckiej sieci supermarketów w Finlandii.
      
            Reklama opublikowana w fińskich gazetach nawiązuje do zawieszenia w środę wielokrotnej medalistki olimpijskiej i świata w biegach narciarskich Norweżki Therese Johaug, która stosowała maść na usta zawierającą środek dopingujący.

Niemiecka sieć nie ukrywa że kampania dotyczy właśnie tego faktu.

"Staraliśmy się być jak najbardziej aktualni nawiązując do wydarzeń interesujących naszych klientów. Oferta jest jednodniowa i dotyczy tylko czwartku" - wyjaśnił dyrektor handlowy sieci Seppo Niemelae na łamach norweskiego dziennika "Dagbladet".

Gazeta podkreśliła, że jest to nie tylko gra reklamowa oparta na aktualnych wydarzeniach mająca na celu sprzedaż najbardziej znanego norweskiego produktu, lecz pewna "zemsta" za potraktowanie tej sieci w Norwegii, która jest jednym z nielicznych krajów w Europie, gdzie jej sklepy nie istnieją.

Sieć weszła na norweski rynek w 2004 roku, ale od początku była wrogo traktowana przez norweskich konkurentów, którzy stosowali m.in. czarny PR. W efekcie wszystkie sklepy zostały po pięciu latach przejęte przez norweską grupę supermarketów.

Zbigniew Kuczyński