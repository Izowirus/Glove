epa06992173 A handout photo made available by Vatican Media shows Pope Francis (R) looks on a Vespa driver during a meeting with members of Vespa Piaggio association in Vatican 02 September 2018. The Vespa enthusiasts donated an original Vespa 50R from the year 1971, personalized and with an ad hoc plaque: BF362918 (Bergoglio - Francesco - birth year - today's date).  EPA/VATICAN MEDIA HANDOUT  HANDOUT EDITORIAL USE ONLY/NO SALES 
Dostawca: PAP/EPA. PAP/EPA © 2018 / VATICAN MEDIA HANDOUT
                                        

            Papież Franciszek otrzymał biały skuter Vespa ze specjalną spersonalizowaną rejestracją. Dochód ze sprzedaży jednośladu z 1971 roku będzie przekazany na cele charytatywne. W Watykanie skuter wypróbował papieski jałmużnik kardynał Konrad Krajewski.
      
            Skuter podarowali papieżowi włoscy organizatorzy zlotu miłośników tej marki, przybyłych do Rzymu. Delegacja klubu fanów Vespy spotkała się z papieżem przed południową modlitwą w Watykanie. Towarzyszył im kardynał Krajewski.

Przedstawiciele klubu wręczyli Franciszkowi oryginalny, pomalowany na biało model sprzed 47 lat wraz z kaskiem oraz specjalną rejestracją: BF362918. Jak wyjaśnili, to skrót od nazwiska papieża - Bergoglio, jego imienia - Franciszek wraz z rokiem jego urodzin 1936 oraz niedzielną datą, czyli 2.9.18.

Dar ten został przekazany urzędowi papieskiego jałmużnika, który przeznaczy go na cele dobroczynne. Kardynał Krajewski w obecności papieża zasiadł na skuterze.

Po tym porannym spotkaniu grupa 600 motocyklistów wzięła udział w południowej modlitwie Anioł Pański na placu Świętego Piotra.