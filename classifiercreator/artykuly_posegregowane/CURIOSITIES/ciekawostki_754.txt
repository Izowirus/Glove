Britain's Queen Elizabeth II (2-L) and Prince Philip (L), Duke of Edinburgh are welcomed by Commissioner of the Metropolitan Police Cressida Dick (2-R) after arriving to officially open the new headquarters of New Scotland Yard, Central London, Britain, 13 July 2017.  EPA/WILL OLIVER 
Dostawca: PAP/EPA. PAP/EPA © 2017 / WILL OLIVER
                                        

            Brytyjska królowa Elżbieta II otworzyła w czwartek nową siedzibę londyńskiej policji. Ceremonię otwarcia przełożono o prawie cztery miesiące ze względu na atak terrorystyczny w marcu na pobliskim Moście Westminsterskim.
      
            Scotland Yard przeprowadził się do nowoczesnego budynku Curtis Green przy Victoria Embankment na brzegu Tamizy. Dzięki przeprowadzce do nowego budynku policja zaoszczędzi ok. 6 mln funtów rocznie - zauważa agencja AP.

Budynek poprzedniej siedziby metropolitalnej policji, znajdujący się na Victoria Street w samym centrum Londynu, był uznawany za przestarzały i niedostosowany do dzisiejszych warunków pracy.

Nowa siedziba policji miała być otwarta w marcu, jednak ceremonię przełożono ze względu na atak terrorystyczny, do którego doszło 22 marca 2017 roku. Napastnik wjechał samochodem w grupę ludzi na Moście Westminsterskim w Londynie, zabijając trzy osoby, a następnie próbował dostać się na teren brytyjskiego parlamentu, raniąc śmiertelnie nożem policjanta. Sprawca został zastrzelony przez służby bezpieczeństwa. Ataku dokonał islamski ekstremista Khalid Masood, który urodził się i wychował w Wielkiej Brytanii.