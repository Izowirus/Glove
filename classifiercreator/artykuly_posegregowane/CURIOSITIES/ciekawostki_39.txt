Amerykańska The Recording Academy ogłosiła w czwartek nominacje do muzycznych nagród Grammy na rok 2019. Najwięcej z nich uzyskali raperzy Kendrick Lamar oraz Drake. Pośród nominowanych są też Shawn Mendes, Janelle Monae, H.E.R, Lady Gaga i Bradley Cooper.
      
            Najwięcej szans na sukcesy w konkursie, którego rozstrzygnięcie nastąpi w lutym, mają Kendrick Lamar, który otrzymał osiem nominacji oraz Drake z siedmioma. Producent Boi-1da i Brandi Carlile otrzymali po sześć nominacji. 
 
Carlile stała się w ten sposób najbardziej docenioną w gronie kobiet. Ustępuje jej m.in. Lady Gaga z pięcioma nominacjami.
 
Do nagrody "Najlepszy album roku" pretendują "Invasion of Privacy" Cardi B, "By the Way I Forgive You" Brandi Carlile , "Scorpion" Drake'a, H.E.R "H.E.R.", "Beerbongs & Bentleys" Post Malone'a, "Dirty Computer" Janelle Monae, "Golden Hour" Kacey Musgraves oraz "Black Panther: The Album" Kendricka Lamara. 
 
"Ten album jest o wiele większy niż ja. Nie jest o mnie, ale o społeczności (...)" – mówiła ze łzami w oczach aktorka, piosenkarka i autorka tekstów Monae.
 
Nagroda "Nagranie roku" zostanie wyłoniona spośród: "I Like It" Cardi B, Bad Bunny'ego oraz J.Balivina, "The Joke" Brandi Carlile, "This is America" Childisha Gambino, "God’s Plane" Drake'a, "Shallow" - Lady Gagi i Bradley'a Coopera, "All the Stars" Kendricka Lamara i SZA, "Rockstar" - Feat.21 Savage, a także "The MiddleA" - Zedda, Marena Morrisa i Greya.
 
O "Najlepszy debiut" ubiegają się Chloe X Halle, Luke Combs, Greta Van Fleet, H.E.R., Dua Lipa, Margo Price, Bebe Rexha, and Jorja Smith.
 
O nagrodę w kategorii "Piosenka roku" ubiega się wielu kandydatów. Są pośród nich: Kendrick Duckworth, Solana Rowe, Al Shuckburgh, Mark Spears oraz Anthony Tiffith z "All The Stars", Larrance Dobson, Joelle James, Ella Mai i Dijon McFarlamne z "Boo’d Up", Aubrey Graham, Daveon Jackson, Brock Korsan, Ron LaTour, Matthew Samules i Noah Shebib z "God’s Plan", Teddy Geiger, Scott Harris, Shawn Mendes i Geoffrey Warburton z "In My Blood", Brandi Carlile, Dave Cobb, Phil Hanseroth i Tim Hanseroth z "The Joke", Sarah Aarons, Jordan K. Johnson, Stefan Jonnson, Marcus Lomax, Kyle Trewartha, Michael Trewartha i Anton Zaslavski z "The Middle", Lady Gaga, Mark Ronson, Anthony Rossomando i Andrew Wyatt z "Shallow" oraz Donald Glover i Ludwig Goransson z "This is America".

W kategorii "Album rockowy" nominowano: Alice In Chains, Fall Out Boy, Ghost, Greta Van Fleet oraz Weezer.
W szranki o trofeum najlepszy album na płycie R&B staną: "Sex & Cigaretts" Toniego Braxtona, "Good Thing" Leona Bridgesa, "Honestly" Leah Hayhaway, "H.E.R" autorstwa H.E.R oraz "Gumbo Unpluged (Live)" PJ Mortona. 
 
Szanse w kategorii "Najlepszy album country" mają Kelsea Bellerini z "Unapoloogetically", Bracia Osborne z "Port Saint Joe", Ashley McBryde z "Girl Going Nowhere", Kacey Musgraves z "Golden Hour" oraz Chris Stapleton z "From a Room: Volume 2".
 
Nominacje ogłaszali zdobywczyni tytułu najlepszego artysty z minionego roku Alessia Cara, gospodarz Apple Music Zane Lowe oraz Janelle Monae i Shawn Mendes.
 
13 tys. członków The Recording Academy (RE) głosowało na ponad 21 tys. zgłoszonych płyt. Nominacje w 61. edycji nagród obejmują 84 kategorie. 
 
Nominacje przedstawiono z dwudniowym opóźnieniem ze względu na uroczystości pogrzebowe byłego prezydenta USA George'a H.W. Busha. Jurorzy brali pod uwagę najlepsze nagrania, które ukazały się między 1 października 2017 roku a 30 września bieżącego roku. 
 
Większość nagród Grammy przyznawanych jest w obrębie jednego gatunku (np. rock, country, rap itd.). Cztery wyróżnienia: "Najlepszy album roku", "Nagranie roku", "Piosenka roku" i "Najlepszy debiut" obejmują wszystkie gatunki muzyczne.
 
Z Nowego Jorku Andrzej Dobrowolski