epa05083740 An Indian couple silhouetted against the setting sun takes a selfie at the Arabian sea coast in Mumbai, India, 30 December 2015. EPA/DIVYAKANT SOLANKI Dostawca: PAP/EPA. Archiwum PAP/EPA © 2016 / DIVYAKANT SOLANKI
                                        

            "Drodzy turyści, szanujemy was, ale nadszedł czas, byście szanowali samych siebie. Skończcie z robieniem głupich i niebezpiecznych selfie. Dziękujemy" - tak brzmi komunikat chorwackich ratowników górskich do turystów, cytowany w piątek przez tamtejsze media.
      
            Opublikowany w piątek na Twitterze apel wystosowano w związku z wypadkiem, do którego doszło w zeszłym tygodniu w chorwackim parku narodowym Jeziora Plitwickie. 20-letni turysta z Kanady spadł z punktu widokowego z wysokości 70 metrów; w przepaść runął, gdy stracił równowagę, poszukując najlepszego kadru do zrobienia selfie. Upadek przeżył, gdyż zaczepił się na gałęzi, ale doznał ciężkich obrażeń.

W zeszłym roku podobna sytuacja przydarzyła się 54-letniemu turystce ze Słowacji, która jednak nie miała tyle szczęścia co Kanadyjczyk i zginęła podczas robienia selfie.

Apelując o ostrożność, chorwaccy ratownicy wyznali na Twitterze, że zdarzyło im się "ratować te same osoby dwa razy w ciągu dwóch dni w tym samym miejscu".

Turystyka jest strategiczną gałęzią chorwackiej gospodarki. W zeszłym roku ten 4,2-milionowy kraj odwiedziło 14 milionów turystów - zauważa AFP.