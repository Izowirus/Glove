epa05135068 People wearing costumes and masks attend the Venice Carnival, at San Marco Square, in Venice, Italy, 30 January 2016. The carnival season in the historical lagoon city runs from 23 January to 09 February and attracts revelers from around the world.  EPA/ANDREA MEROLA 
Dostawca: PAP/EPA. PAP/EPA © 2016 / ANDREA MEROLA
                                        

            130 tysięcy osób przybyło w sobotę na karnawał do Wenecji. W dniu kulminacji zabaw pod gołym niebem miasto przeżyło prawdziwy najazd turystów z całych Włoch i zagranicy.
      
            Tłumy ludzi w maskach i kostiumach opanowały okolice Pałacu Dożów i placu Świętego Marka, nabrzeża Canal Grande i okolice odnawianego mostu Rialto.

W historycznym centrum doszło do komunikacyjnego chaosu - podają lokalne media. Podkreślają, że służby porządkowe wraz z Obroną Cywilną starają się panować nad niekończącą się falą ludzi.

Gigantyczne kolejki ustawiają się do tramwajów wodnych, sklepów i lokali, a także do bramek kontrolnych prowadzących na plac Świętego Marka. Po raz pierwszy w historii weneckiego karnawału najważniejszy plac został zamknięty ze względów bezpieczeństwa w związku z alertem terrorystycznym we Włoszech.

Te nadzwyczajne kroki nie zniechęciły turystów, którzy masowo przyjeżdżają do miasta w kolejnych dniach karnawału. 31 stycznia, w dniu jego oficjalnej inauguracji było tam 100 tysięcy ludzi.

Oblężenie przeżywają hotele, w których zajęte są niemal wszystkie miejsca. W niektórych na obecny weekend bardzo podniesiono ceny. Według miejscowych mediów sięgają one nawet 400 euro za noc.