US director Jodie Foster arrives for the screening of 'Money Monster' during the 69th annual Cannes Film Festival, in Cannes, France, 12 May 2016. The movie is presented out of competition at the festival which runs from 11 to 22 May. Archiwum fot. PAP/EPA/SEBASTIEN NOGIER
                                        

            Jedna z najbardziej charakterystycznych i docenianych przez branżę filmową amerykańskich aktorek została uhonorowana przez prestiżowy magazyn modowy. Jodie Foster - utalentowana gwiazda kina i inspirująca "Kobieta Roku".
      
            Przed kamerą po raz pierwszy pojawiła się w wieku 3 lat, wygrywając casting do reklamy telewizyjnej. Dostrzeżona przez producentów, od tamtej pory pojawiała się regularnie zarówno na ekranach telewizorów, jak i kin. Kiedy w 1975 roku wystąpiła u boku Roberta de Niro w obsypanym nagrodami "Taksówkarzu", było już wiadomo, że 13-letnią wówczas Foster czeka światowa kariera.

Zdobywczyni dwóch Oscarów, której międzynarodową sławę przyniosła rola w kultowym "Milczeniu owiec" odebrała nagrodę w corocznym plebiscycie Women Of The Year Awards organizowanym przez magazyn "Harper's Bazaar". Foster, uznawana za jedną z najlepszych aktorek swojego pokolenia, a prywatnie żona fotografki Alexandry Hedison, zwyciężyła w kategorii "inspiracja".

Na londyńskiej gali 54-letnia Foster zaprezentowała się w prostej granatowej sukni od Armaniego z połyskującej tkaniny. Aktorka postawiła na oszczędną biżuterię i delikatny, bardzo naturalny makijaż, dzięki czemu udało jej się uniknąć efektu przeładowania. Podczas tegorocznej gali Kobiet Roku, w ramach której nagradzane są najbardziej znaczące postaci filmu, literatury, mody i sztuki, statuetki przyznano również m.in. Kate Winslet, Victorii Beckham oraz Ashley Graham.