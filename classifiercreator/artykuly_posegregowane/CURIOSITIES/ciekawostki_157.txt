epa05162510 US singer, songwriter and actress Madonna poses during a promotional event in Tokyo, Japan, 15 February 2016. The event was to promote 'MDNA SKIN' skin care brand, a cosmetic line created by Madonna in collaboration with MTG.  Archiwum PAP/EPA/FRANCK ROBICHON
                                        

            Królowa muzyki pop Madonna zamierza zainwestować w akademię futbolu w... Malawi. W piłkę gra bowiem jej 12-letni adoptowany syn David, który pochodzi z tego afrykańskiego kraju.
      
            Obecnie trenuje w szkółce Benfiki Lizbona i chce zostać zawodowym piłkarzem.

Madonna adoptowała sześcioro dzieci, w tym czworo z Malawi, który to kraj odwiedziła nie tak dawno. Artystka 16 sierpnia skończyła 60 lat.

Gwiazda, której kariera trwa już od czterech dekad, łoży na utrzymanie dzieciaków i realizuje ich pomysły oraz marzenia.

"Ta akademia to aktualna idea Davida" - powiedziała Madonna, która cieszy się z piłkarskich postępów chłopca.

Projekt królowej popu został entuzjastycznie przyjęty przez władze futbolu w Malawi. Zaoferowały one już oddanie gruntów pod budowę akademii.

"Jesteśmy podekscytowani, że pojawiła się taka szansa. To wesprze nasze starania o utworzenie piłkarskiego ośrodka" - powiedział prezydent federacji Walter Nyamilandu dodając, że związek przekaże grunt pod inwestycję w stolicy Lilongwe, w pobliżu stadionu piłkarskiego. "Nasze działania i propozycja została dobrze przyjęta" - podkreślił.

Madonna, mimo pojawiających się co roku na rynku młodych piosenkarek, wciąż jest ikoną nie tylko muzyki, ale i mody. Ma ponad 2 miliony obserwujących na Twitterze, 11 milionów fanów na Instagramie i o siedem więcej na Facebooku. Jej majątek szacowany jest przez media na ponad miliard dolarów.