epaselect epa04407161 A woman looks at chocolate displayed during a press visit of the Belgian Chocolate Village in Brussels, Belgium, 19 September 2014. The Belgian Chocolate Village shows and explains the steps in the manufacture of chocolate.  EPA/JULIEN WARNAND 
Dostawca: PAP/EPA. Archiwum PAP/EPA © 2017 / JULIEN WARNAND
                                        

            To święto kochają wielbiciele słodkości. W Dzień Czekolady, który przypada w tym roku 12 kwietnia, wypada zjeść choć mały kawałek tego smakołyku, nie przejmując się dietą.
      
            Czekolada ma wiele zalet, o czym nie wszyscy wiedzą. W czekoladzie znajdziemy wiele witamin, m.in. witaminy A, B1, B2, B3, E i PP. Ze względu na zawartość kofeiny działa pobudzająco, wzmaga koncentrację, a nawet usuwa oznaki zmęczenia. Kofeina zawarta w czekoladzie także działa antycellulitowo i oczyszcza skórę.

Na poprawę nastroju warto zjeść kawałek czekolady, gdyż podnosi ona poziom endorfin - jednym słowem po zjedzeniu czekolady czujemy się szczęśliwsi. Kęs czekolady sprawia, że wydziela się serotonina, dzięki której jesteśmy zrelaksowani i która przeciwdziała depresji. Ponadto czekolada jest kaloryczna - zatem szybko daje nam uczucie sytości, co w niektórych sytuacjach jest bardzo ważne. Dobrze jest mieć ją w plecaku np. podczas górskich wycieczek.

Oczywiście najważniejsza i niezaprzeczalną zaletą czekolady jest jej smak. W ogromnej liczbie odmian tego smakołyku każdy może znaleźć swój ulubiony.

"Czekolada jest doskonałym dodatkiem nie tylko do deserów - czekolada i kakao niekoniecznie muszą nam się kojarzyć na słodko, mogą również na wytrawnie. Kakao to rodzaj przyprawy, która w kuchni meksykańskiej bardzo często używana jest do przyprawiania różnego rodzaju dań - kurczaków, guacamole, chili con carne. Gorzka czekolada może służyć jako dodatek do dań wytrawnych, słonych, do mięs, zaś biała np. do sosu serowego z gorgonzolą czy do sosu waniliowego" - powiedział PAP Life Janusz Profus, maestro czekolady E.Wedel.