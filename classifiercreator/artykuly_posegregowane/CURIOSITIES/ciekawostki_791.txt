We wtorek Biblioteka Kongresu poinformowała, że tegorocznym laureatem Nagrody im. George'a Gershwina w kategorii piosenki popularnej został 90-letni Tony Bennett. Wokalista jazzowy otrzymał ją za artystyczne osiągnięcia życia.
      
            Bennett był stale obecny na listach przebojów przez siedem dekad, "poczynając od jego nagrań dla wytwórni płytowej Columbia Records na początku lat 50. po wspólny jazzowy album studyjny Bennetta oraz amerykańskiej piosenkarki Lady Gagi w 2014 r." - podała agencja AP.

Jego piosenka ""I Left My Heart in San Francisco" zdobyła dwie nagrody Grammy. Jest laureatem NEA Jazz Masters Award w 2006 r.

W swoim oświadczeniu Bennett stwierdził, że darzy wielkim szacunkiem George'a i Irę Gershwin, a otrzymanie nagrody ich imienia "wywołało jedne z największych dreszczy" w jego karierze.

Nagroda została utworzona przez Kongres w 2007 r. i jest przyznawana kompozytorom lub artystom za ich wkład w muzykę rozrywkową. Jej laureatami w latach ubiegłych byli m.in. Paul Simon, Stevie Wonder, Paul Mc Cartney, Carole King i Billy Joel.