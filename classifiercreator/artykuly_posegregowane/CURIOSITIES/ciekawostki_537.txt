epa06360395 US President Donald J. Trump and First Lady Melania Trump participate in the lighting ceremony for the 2017 National Christmas Tree on the Ellipse near the White House, in Washington, DC, USA, 30 November 2017.  EPA/Al Drago / POOL 
Dostawca: PAP/EPA. PAP/EPA © 2017 / Al Drago / POOL
                                        

            Zgodnie z prawie stuletnią tradycją prezydent Donald Trump wraz z Pierwszą Damą i rodziną zapalili w czwartek lampki na choince przed Białym Domem w południowej części parku otaczającego rezydencję.
      
            Po zapaleniu lampek prezydent podkreślił, że prawdziwy duch świąt Bożego Narodzenia znajduje się w każdym z nas ponieważ wszyscy jesteśmy "dziećmi Boga" i to jest prawdziwym źródłem szczęścia w tym wspaniałym okresie, a nie rzeczy materialne, które posiadamy. Prezydent zaapelował by w tym szczególnym czasie docenić rodzinę, która jest podstawą amerykańskiego społeczeństwa.

Tegoroczna choinka jest wysoką jodłą przybraną ozdobami, gwiazdami oraz tysiącami złotych lampek i będzie podziwiana do 1 stycznia 2018 roku. Od 1954 roku główne drzewko otoczone jest 56 udekorowanymi choinkami, które tworzą tzw. "ścieżkę pokoju". Choinki reprezentują 50 stanów, 5 amerykańskich terytoriów i Dystrykt Kolumbii. Każde drzewko przybrane jest unikatowymi, ręcznie robionymi ornamentami przygotowanymi przez artystów i dzieci z całego kraju.

Uroczystość uświetnił swoimi występami zespół muzyczny marynarki wojennej USA prowadzony przez dyrektora muzycznego Steve'a Gibsona a także zespoły The Beach Boys, The Texas Tenors i inni. Dzisiejsze uroczyste zapalenie światełek zapoczątkowało ponad trzy tygodnie obchodów bożonarodzeniowych w Waszyngtonie; codziennie najróżniejsze zespoły muzyczne z całego kraju będą umilać czas odwiedzającym bożonarodzeniowe drzewko.

Zapalanie lampek na choince przed Białym Domem jest jedną z najstarszych amerykańskich tradycji liczącą 95 lat.

Pierwsza tego rodzaju uroczystość odbyła się w 1923 roku. Prezydent Calvin Coolidge przed trzytysięcznym tłumem gości nacisnął wówczas specjalny guzik i włączył ponad 2,5 tys. lampek w kolorze czerwonym, zielonym i białym znajdujących się na ponad 15-metrowej jodle.

Od tego roku każdy następny prezydent Stanów Zjednoczonych kontynuował tą bożonarodzeniową tradycję. Coroczna ceremonia organizowana jest także przez Parki Narodowe.

Z Waszyngtonu Joanna Korycińska