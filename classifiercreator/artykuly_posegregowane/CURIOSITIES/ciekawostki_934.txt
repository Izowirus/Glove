epa05803740 Claudia Marchiori (L), winner of last year's 'Maria of the Carnival' contest, poses with the Doge (R) in St Mark's square after performing the traditional 'Volo dell'Angelo' (Flight of the Angel) event that marks the official opening of the celebrations of St. Mark's Square at the Venice Carnival in Venice, northern Italy, 19 February 2017. The carnival season in the historical lagoon city attracts revellers from around the world every year.  EPA/ANDREA MEROLA 
Dostawca: PAP/EPA. PAP/EPA © 2017 / ANDREA MEROLA
                                        

            Około 80 tys. osób uczestniczyło w imprezach ostatniej niedzieli karnawału w Wenecji. W położonym w Piemoncie miasteczku Ivrea odbyła się pierwsza z trzech tradycyjnych batalii na pomarańcze, na którą przybywają tłumy uczestników i widzów.
      
            Tegoroczny karnawał w Wenecji jest jednym z rekordowych pod względem napływu turystów. W jego oficjalnej inauguracji 19 lutego uczestniczyło ponad 115 tys. osób. W ostatnią niedzielę na samym tylko placu Świętego Marka zgromadziło się 50 tys. ludzi, by zobaczyć jeden z tradycyjnych karnawałowych obrzędów, Lot Orła.

Na linie z dzwonnicy na plac zjechała gwiazda telewizji, aktorka Melissa Satta.

W mieście w związku z masowym napływem turystów panują nadzwyczajne środki bezpieczeństwa. Zaostrzono też kontrole w wielu punktach.

Burmistrz Luigi Brugnaro, który uczestniczył w imprezie na placu Świętego Marka w rozmowie z mediami wyraził zadowolenie z przebiegu karnawału. Tłumy, jak dodał, są nieuniknione.

Tysiące ludzi zgromadziły się w Ivrei, by obejrzeć kulminację karnawału, czyli bitwę na pomarańcze, która prowadzona jest z wozów, przejeżdżających przez centrum miasta.

Większość widzów miała na głowie specjalny beret-skarpetę w kolorze czerwonym. To z jednej strony symbol szacunku dla tradycji, a z drugiej jedyny sposób, by pokazać, że nie uczestniczy się w bitwie i nie chce się być celem jej uczestników.

W związku z zagrożeniem terrorystycznym, aby zagwarantować bezpieczeństwo zabawy, w Ivrei wprowadzono zakaz wjazdu ciężarówek do miasta, gdzie ustawione również zostały specjalne betonowe zapory.

Następne pomarańczowe bitwy odbędą się w poniedziałek i we wtorek - w ostatnim dniu karnawału.