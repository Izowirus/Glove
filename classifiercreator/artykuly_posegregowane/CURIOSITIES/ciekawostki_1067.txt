Katowice, 14.04.2013.

                                        

            Pisanie piórem wiecznym w dobie komputerów i długopisów odchodzi w zapomnienie. Sztukę kaligrafii będzie można poznać podczas Dnia Pióra Wiecznego już w najbliższą sobotę w Muzeum Etnograficznym w Warszawie.
      
            Podczas spotkań w Muzeum Etnograficznym zaplanowano m.in. warsztaty kaligrafii dla dorosłych, podczas których będzie można poznać zasady pisania ostrą stalówką. Kursanci poznają podstawy eleganckiego kroju Copperplate, szybkiego Spencerian Script i Modern Calligraphy. Doświadczenie z tych warsztatów będzie użyteczne przy pisaniu piórem wiecznym.

Pod hasłem "Litery-Bajery odbędą się też warsztaty kaligraficzne dla dzieci w wieku 9-15 lat. Poznają one zasady kaligrafii, wezmą udział w literniczych zabawach i własnoręcznie przygotują kartkę świąteczną z użyciem kaligrafii.

Poza tym, na stoiskach firm specjalizujących się w artykułach piśmienniczych będzie można nabyć pióra wieczne, atramenty i inne akcesoria. Jak wygląda pióro Moontblanc William Shakespeare a jaki kolor ma atrament Aztec Gold IGL - to wszystko na stoiskach wystawców.

Dzień Pióra Wiecznego obchodzony jest w każdy pierwszy piątek listopada (z ang. Fountain Pen Day). Ta międzynarodowa inicjatywa skupia miłośników piór wiecznych z całego świata.