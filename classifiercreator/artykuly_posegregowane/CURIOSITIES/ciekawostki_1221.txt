PAP/Grzegorz Michałowski
      
            
        

        
        PAP/Grzegorz Michałowski
      
            
        

        
        PAP/Grzegorz Michałowski
      
            
        

        
        PAP/Grzegorz Michałowski
      
            
        

        
        PAP/Grzegorz Michałowski
      
          
  


  
            Przeloty pary myśliwców F-16, pokaz śmigłowców z 25. Brygady Kawalerii Powietrznej, pokazy akrobacji szybowcowej oraz prezentacja historycznych samolotów znalazły się w programie rozpoczynającej się w sobotę w Piotrkowie Trybunalskim wystawie Fly Fest.
      
            Organizatorem dwudniowej imprezy jest Stowarzyszenie Aeroklub Ziemi Piotrkowskiej. Według Marcina Pampucha ze Stowarzyszenia to największy lotniczy piknik w centralnej Polsce, który w tym roku odbywa się, jako Międzynarodowa Wystawa Lotnicza Fly Fest. "To efekt umowy Aeroklubu z Centrum Obsługi Przedsiębiorcy w Łodzi" – wyjaśnia.

Dodaje, że celem wystawy jest "zwiększenie międzynarodowej rangi gospodarczej regionu oraz zaprezentowanie potencjału województwa łódzkiego w zakresie istniejącego tu m.in. przemysłu lotniczego oraz nowoczesnego przemysłu włókienniczego".

Według Pampucha atrakcją imprezy powinien być pokaz grupy akrobacyjnej Fire Birds, która spędza sporo godzin w powietrzu wprowadzając nowe figury do swojego pokazu. "Łącząc pasje do latania i doświadczenie, piloci utworzyli formację prezentującą w powietrzu urozmaicone figury akrobacji lotniczej oraz niezwykłą precyzję pilotażu" – wyjaśnia organizator.

W programie wystawy znalazły się także przeloty pary myśliwców F-16, pokaz śmigłowców z 25. Brygady Kawalerii Powietrznej, pokazy akrobacji szybowcowej w wykonaniu m.in. kpt. Jerzego Makuli oraz start i przelot samolotów historycznych: Taylorcraft Auster, DH 82 TigerMoth, DHC-1 Chipmunk 22, Piper Cub, Boeing Stearmane.

Nie zabraknie też wystawy lotniczej, pokazów grup rekonstrukcyjnych, będzie można skorzystać z lotów widokowych, zaplanowano gry i zabawy dla dzieci, lotnicze wesołe miasteczko, food trucki i stoiska z lotniczymi pamiątkami.

Impreza zakończy się w niedzielę wieczorem; wstęp na nią jest bezpłatny.