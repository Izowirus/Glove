epa05303445 Emma Morano, 116, sits in her apartment in Verbania, north of Italy, 13 May 2016. The 116-year-old woman from the northern Italian region of Piedmont, Emma Morano, has become the world's oldest person following the death of the previous holder of the record, US woman Susannah Mushatt Jones, who passed away in Brooklyn, New York on 12 May 2016.  EPA/ANTONINO DI MARCO 
Dostawca: PAP/EPA. PAP/EPA © 2016 / ANTONINO DI MARCO
                                        

            117 lat skończyła we wtorek Włoszka Emma Morano, która od pół roku jest najstarszą osobą na świecie. Rekordzistka mieszka w Verbanii na północy kraju. Życzenia złożyli jej papież Franciszek i prezydent Włoch Sergio Mattarella.
      
            Do niedawna seniorka była niemal całkowicie samodzielna. Od roku mieszka z nią opiekunka, która pomaga jej w codziennych czynnościach.

Jubilatka zapytana w dniu swych urodzin, jak się czuje, odparła: "Myślę, że dobrze. Mówi to też mój lekarz".

Stałymi składnikami jej diety są dwa jajka dziennie i herbatniki. Doktor Carlo Bava, którego pacjentką jest od 20 lat, przyznał w rozmowie z dziennikiem "Il Sole-24 Ore", że seniorka zawsze jadła wbrew tendencjom zdrowego odżywiania. "Zawsze mało warzyw i owoców, zawsze te same rzeczy o tej samej porze" - zauważył lekarz.

Urodziła się 29 listopada 1899 roku w Civiasco koło Vercelli w północnych Włoszech. Dużą część życia spędziła na wsi. Pracowała w fabryce, była też kucharką. Nigdy nie była w Rzymie.

117 urodziny Emmy Morano świętuje cała Verbania. Miejscowy teatr przygotował na wtorkowy wieczór dedykowany jubilatce spektakl, który prezentuje jej życie na tle trzech stuleci: końcówki XIX wieku, całego XX i obecnego. Przypomina się, że za jej życia rządziło 3 królów Włoch, było 12 prezydentów i 11 papieży.