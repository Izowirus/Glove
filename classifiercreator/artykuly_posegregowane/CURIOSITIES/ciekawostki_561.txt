Real Madrid's Portuguese striker Cristiano Ronaldo arrives with his son, Cristiano Ronaldo Jr. for the World Premiere of 'Ronaldo' at Leicester Square in  London, Britain, 09 November 2015. The documentary film is released in British theaters the same day. Archiwum fot. PAP/EPA/FACUNDO ARRIZABALAGA
                                        

            Słynny Cristiano Ronaldo (Real Madryt) przyznał w wywiadzie dla francuskiego dziennika "L'Equipe", że chce mieć siedmioro dzieci i tyle samo "Złotych Piłek". Kilka dni temu na świat przyszła jego czwarta pociecha, córeczka Alana Martina.
      
            Nazwisko najlepszego piłkarza roku 2017 zostanie ogłoszone w Paryżu 7 grudnia. Portugalczyk zdobył już czterokrotnie trofeum - w 2008, 2013, 2014 i 2016 roku.

Obszerny wywiad z Ronaldo, który jest jednym z faworytów nagrody magazynu "France Football" (wśród 30 nominowanych jest też Robert Lewandowski), dotyczy nie tylko spraw sportowych, ale i życia rodzinnego.

"Chciałbym mieć siedmioro dzieci i tyle samo +Złotych Piłek+. Czasami jestem rozczarowany tym, co wydarzyło się na boisku. Prowadzę dialog sam ze sobą i mówię: +Możesz robić to lepiej+. Ale kiedy przyjeżdżam do domu, spotykam się z rodziną, przyjaciółmi, wszystko się zmienia. Mam inny punkt odniesienia" - powiedział 32-letni piłkarz.

Ronaldo jest ojcem 7-letniego syna, półrocznych bliźniąt Evy i Mateo oraz kilkudniowej Alany, której matką jest 22-letnia modelka, Hiszpanka Georgina Rodriguez. Starsze dzieci urodziły matki zastępcze tzw. surogatki.