Czy warto wypocząć raz, a porządnie, czy może lepsze dla naszego zdrowia są krótsze, ale za to częstsze wakacje? Dr Frederic Saldmann wyjaśnia, że najbardziej optymalny jest urlop tygodniowy, w myśl wzoru 8-1-5.

      
            "Naukowcy, zastanawiając się jaki jest najlepszy rytm wakacji, wykazali, że najlepsze samopoczucie zapewnia tygodniowy urlop. Jedne z badań, przeprowadzonych przez holenderskich naukowców, pozwoliły opracować idealny wakacyjny rytm: 8-1-5" - wyjaśnia w rozmowie z PAP Life Dr Frederic Saldmann.

Liczba osiem odnosi się do czasu planowania urlopu. Jak wyjaśnia dr Saldmann, osiem tygodni to najbardziej optymistyczny czas, planujemy podróż, myślimy już o wypoczynku, wydzielają się hormony szczęścia, na samą myśl odpoczywamy. Czas na urlop. Najbardziej optymalny jest tygodniowy wypoczynek.

"Tydzień, to wystarczający czas, który pozwala w pełni zregenerować siły" - wyjaśnia lekarz. Podkreśla jednak, że urlop idealny powinien być oderwaniem od naszej codziennej rutyny. Efekt nowości, odkrywanie rzeczy, miejsc nieznanych dostarcza najwięcej przyjemności.

Po dobrze spędzonym urlopie sił, energii i pourlopowej werwy powinno nam jeszcze starczyć na pięć tygodni. "Jeszcze przez pięć tygodni, po powrocie z urlopu, czujemy, że byliśmy na wakacjach" - tłumaczy ekspert.