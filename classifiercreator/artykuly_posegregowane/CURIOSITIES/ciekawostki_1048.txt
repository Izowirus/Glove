PRE06 - 20010504 - HANOVER, GERMANY : Ice hockey legend and executive director of the Canadian ice hockey association, Wayne Gretzky, smiles during a press conference in Hanover, Friday 04 May 2001.
EPA PHOTO DPA/RAINER JENSEN/rj-hh PAP/EPA © 2016 / RAINER JENSEN
                                        

            Legendarny kanadyjski hokeista Wayne Gretzky jako pierwszy przedstawiciel tej dyscypliny w historii użyczy głosu postaci w "The Simpsons". Odcinek popularnego animowanego serialu z udziałem 55-letniego dziś sportowca ma zostać wyemitowany 11 grudnia.
      
            "Trzeba dopisać Springfield do listy miejsc, w których Wayne Gretzky był gwiazdą" - napisano na oficjalnej stronie internetowej ligi NHL. W tej miejscowości toczy się akcja serialu emitowanego w telewizji od 1989 roku.

"Skontaktowaliśmy się z nim. Do tego odcinka poszukiwaliśmy postaci będących +bohaterami zimy+, a w świecie hokeja po prostu nie ma większego bohatera. Można się kłócić o wiele różnych rzeczy, ale w dyskusji o tym, kto jest najlepszym hokeistą w historii - zawsze wiadomo, że to on" - powiedział producent "The Simpsons" od 1998 roku Al Jean.

Gretzky jest najlepszym w historii strzelcem ligi NHL. Były hokeista Edmonton Oilers, Los Angeles Kings, St. Louis Blues i New York Rangers zdobył w karierze 894 bramki i zanotował 1963 asysty. Występował przez 21 sezonów w latach 1979-99.