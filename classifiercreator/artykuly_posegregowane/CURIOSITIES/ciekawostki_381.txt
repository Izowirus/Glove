epa05724665 Colombian singer and UNICEF Global Ambassador Shakira speaks during a panel session on the first day of the 47th annual meeting of the World Economic Forum, WEF, in Davos, Switzerland, 17 January 2017. The meeting brings together enterpreneurs, scientists, chief executives and political leaders in Davos January 17 to 20.  EPA/GIAN EHRENZELLER 
Dostawca: PAP/EPA. Archiwum PAP/EPA © 2018 / GIAN EHRENZELLER
                                        

            Kolumbijska piosenkarka Shakira oddała hiszpańskiemu fiskusowi 20 mln euro. Zapłacona suma jest tylko częścią zaległych zobowiązań artystki wobec skarbówki.
      
            Gdyby 41-letnia żona piłkarza FC Barcelona Gerarda Pique nie pokryła długu wobec fiskusa, groziłoby jej więzienie.

Uiszczona kwota to tylko środki zaległe wobec skarbówki za rok 2011. Hiszpański fiskus domaga się tymczasem od pochodzącej z Kolumbii piosenkarki uiszczenia zobowiązań także za lata 2012, 2013 i 2014.

Shakira odwoływała się już od decyzji hiszpańskiego fiskusa nakazującej jej zapłatę zaległych podatków, twierdząc, że odprowadzała swoje zobowiązania fiskalne na Bahamach, w jednym z najsłynniejszych rajów podatkowych.

Kolumbijska artystka w 2011 r. nabyła wspólnie z piosenkarzem Rogerem Watersem kurort na jednej z małych wysp archipelagu Bahamów. Jego gośćmi są multimilionerzy z całego świata. Piosenkarka twierdzi, że to tam spędzała większość dni w roku, dlatego nie musiała płacić hiszpańskiemu fiskusowi.

Według niektórych hiszpańskich mediów Shakira może być też posiadaczką nieruchomości w kurorcie La Zagaleta, uznawanym za najdroższą miejscowość Europy. Średnio na kupno domu w tym południowym zakątku Hiszpanii, trzeba wydać 25 mln euro, a dodatkowe 70 tys. euro rocznie na jego utrzymanie.

W styczniu br. władze Hiszpanii poinformowały o wprowadzeniu nowego mechanizmu wyłapywania oszustów podatkowych. Ma on być szczególnie skuteczny w przypadku zadłużonych wobec fiskusa przedsiębiorców oraz osób lokujących znaczne środki w rajach podatkowych.

Współautorem nowego systemu wyłapywania dłużników skarbówki jest minister finansów Cristobal Montoro. Mechanizm będzie wdrażany przez podległą mu Agencję Podatkową (AEAT), główny organ administracji fiskalnej w Hiszpanii.

W ostatnich latach nasiliła się liczba spraw prowadzonych przez sądy w Hiszpanii przeciwko przedsiębiorcom i celebrytom unikającym płacenia podatków. Na celowniku skarbówki znaleźli się m.in. uznawani za najlepszych piłkarzy świata: Cristiano Ronaldo i Lionel Messi.

Na początku stycznia hiszpańska prasa ujawniła, na podstawie akt procesowych, że w latach 2011-2014 Cristiano Ronaldo zadeklarował hiszpańskiemu fiskusowi o 77 proc. mniejsze wpływy z tytułu swoich praw do wizerunku. Piłkarz Realu Madryt miał zataić 106 mln euro.