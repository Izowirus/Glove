epa03645101 A visitor stands in front of a portrait picture of Spanish painter Pablo Picasso in his studio of Mougins (1969) made by the French photographer Lucien Clergue and displayed during an exhibition at the Museum of classic art of Mougins (MACM) in Mougins, southern France, 30 March 2013. This exhibition commemorating the 40th anniversary of Pablo Picasso's death runs from 28 March to 12 May 2013.  EPA/SEBASTIEN NOGIER 
Dostawca: PAP/EPA. Archiwum PAP/EPA © 2017 / SEBASTIEN NOGIER
                                        

            Położona na południu Francji willa, w której Pablo Picasso żył i tworzył do śmierci w 1973 roku, jest na sprzedaż - informuje dziennik "Le Figaro". Cena wywoławcza przekracza 20 mln euro. Według gazety, zainteresowani są Amerykanie i Chińczycy.
      
            Słynny hiszpański malarz kupił dom w prowansalskim miasteczku Mougins w 1961 roku i zamieszkał tam z drugą żoną i muzą Jacqueline Roque, której poświęcił ok. 400 portretów. Po śmierci artysty mieszkała tam ona do samobójczej śmierci w 1986 roku.

Po paru latach zapomnienia posiadłość kilkakrotnie zmieniała właścicieli. W styczniu br. kupił ją na aukcji pewien finansista ze Sri Lanki, ale transakcja ostatecznie nie doszła do skutku. Teraz dom jest wystawiony na sprzedaż po raz kolejny. Aukcja z ceną wywoławczą 20,196 mln euro została zaplanowana na październik, wśród zainteresowanych wymienia się klientów z USA i Chin.

Od czasów Picassa posiadłość przeszła metamorfozę. W głównym trzypiętrowym domu o powierzchni 1,5 tys. metrów kwadratowych mieści się teraz 15 sypialni i 12 łazienek. W skład posiadłości wchodzi jeszcze m.in. kort do tenisa, basen, łaźnia turecka i piwnica na 5 tys. butelek wina. Całość otacza ogród w stylu śródziemnomorskim o powierzchni trzech hektarów.