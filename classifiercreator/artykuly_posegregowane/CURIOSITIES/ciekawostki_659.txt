Aktorkę Emilię Clarke, która w serialu "Gra o Tron" wcieliła się w rolę Daenerys Targaryen, można zobaczyć w ekskluzywnej modowej sesji zdjęciowej dla amerykańskiej edycji magazynu "Elle".
      
            Serialowa Emilia Clarke to drobna blond piękność, w której ciężko się nie zakochać, ale też bezwzględna i stanowcza królowa - Matka Smoków. Na co dzień jednak aktorka wygląda zupełnie inaczej.

I właśnie na tej różnicy skupiła się sesja zdjęciowa w "Elle", w której Clarke - z krótkimi, brązowymi włosami - prezentuje swoją zmysłową i kobiecą stronę.

Aktorka do zdjęć ubrana jest w projekty takich domów mody jak Prada, Calvin Klein czy Dolce&Gabbana. Autorem fotografii jest Alexi Lubomirski, uznawany za jednego z najsłynniejszych światowych fotografów mody, a sama aktorka została wystylizowana przez Davisa Wandelwala.