Amerykańska piosenkarka Mariah Carey postanowiła zawalczyć o swoją sylwetkę i wygląd. Diva zdecydowała się na operację... zmniejszenia żołądka.
      
            W ubiegłym miesiącu Mariah Carey miała być operowana przez znanego amerykańskiego lekarza w klinice w Beverly Hills w Kalifornii. Operacja polega na małym nacięciu, które nie pozostawia dużej blizny, a czas ćwiczeń i rekonwalescencji nie jest tak długi, jak w przypadku innych operacji. Carey powinna wrócić do formy i zgodnie z planem, być w pełni sił na swój świąteczny koncert w Paryżu 9 grudnia.

Według źródła portalu "Page Six" Mariah Carey od dawna nie lubi swojej sylwetki. "Mariah zawsze była dumna ze swoich kobiecych kształtów, ale tego lata, pod koniec swoich występów w Caesars Palace w Las Vegas, zauważyła, że trudniej jej tańczyć. Krytykowano ją coraz częściej w Internecie" - podaje portal. Agent gwiazdy nie skomentował tych informacji.

Mariah Carey ma już na koncie spektakularną metamorfozę. W 2011 roku piosenkarka straciła 30 kilogramów, stosując sport i dietę po narodzinach bliźniaków, Morrocana i Monroe.