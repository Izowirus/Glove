epa06144105 Tourists at the Colosseum on the eve of 'Ferragosto' in Rome, Italy,14 August 2017. Ferragosto is an Italian public holiday celebrated on 15 August, coinciding with the major Catholic feast of the Assumption of Mary. By metonymy, it is also the summer vacation period around mid-August, which may be a long weekend (ponte di ferragosto) or most of August.  EPA/ANGELO CARCONI 
Dostawca: PAP/EPA. Archiwum PAP/EPA © 2017 / ANGELO CARCONI
                                        

            Tegoroczne lato było rekordowe dla włoskiej turystyki - wynika z przedstawionych w sobotę danych Ministerstwa Kultury i Turystyki. Liczba osób wypoczywających nad włoskim morzem wzrosła o 16 procent.
      
            W całym kraju liczba turystów zwiększyła się w porównaniu z rokiem ubiegłym o 4 proc.

Od czerwca do końca sierpnia na włoskich plażach zanotowano obecność 90 milionów osób, co oznacza wyraźny wzrost w porównaniu z 2016 r., gdy było ich 75,6 miliona.

Największą popularnością cieszyły się miejscowości na wybrzeżu w Emilii-Romanii, gdzie wypoczywało o 25 proc. więcej osób niż w poprzednim sezonie letnim, a także w Apulii (wzrost o 23 proc.) oraz na Sycylii (wzrost o 22 proc.).

Liczba zagranicznych turystów przybyłych latem do Włoch wzrosła o 5 proc. w porównaniu z tym samym okresem w 2016 r.

Choć, jak się zauważa, najlepsze wyniki odnotowano w nadmorskich miejscowościach, o ponad 12 proc. wzrosła liczba turystów w małych miasteczkach i w muzeach.

Powody do zadowolenia, jak zaznaczono, ma krajowa branża hotelowa z powodu znacznie wyższej niż w poprzednich latach liczby gości.

"Turystyka we Włoszech notuje silny wzrost" - powiedział, podsumowując ogłoszone dane, minister kultury i turystyki Dario Franceschini. Następnie podkreślił: "2017 zapowiada się jako rekordowy rok dla tej jednej z najważniejszych branż gospodarki narodowej".

Po znakomicie zakończonym letnim sezonie z prognoz branży wynika, iż rekordowa będzie też jesień. Jak obliczono, ponad 9 milionów Włochów wyjedzie we wrześniu na urlop; to wzrost o 7 proc. w porównaniu z poprzednim rokiem.

Z Rzymu Sylwia Wysocka