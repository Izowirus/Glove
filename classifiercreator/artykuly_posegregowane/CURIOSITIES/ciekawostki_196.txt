Nieudane małżeństwo, w którym często dochodzi do konfliktów, ma negatywny wpływ na zdrowie małżonków. Burzliwy związek może okazać się równie szkodliwy, jak... palenie.
      
            Psychologowie odkryli, że osoby będące w związkach, w których często dochodzi do konfliktów cieszą się gorszym zdrowiem. Dotyczy to w szczególności mężczyzn. Naukowcy z uniwersytetów w Nevadzie i Michigan odkryli, że konflikty małżeńskie negatywnie wpłynęły na zdrowie zarówno mężów, jak i żon, chociaż większe wpływ miały one na kondycję mężczyzn.

Konflikt w związku może prowadzić do szkodliwych reakcji w organizmie, takich jak stany zapalne, uwalnianie hormonów stresu, te z kolei mogą negatywnie wpływać na zdrowie serca oraz układu odpornościowego.

Wiele dowodów sugeruje, że osoby żyjące w małżeństwie cieszą się lepszym zdrowiem i żyją dłużej w przeciwieństwie do osób rozwiedzionych, owdowiałych lub niezamężnych. "Badania wskazują, że osoby żyjące w związkach małżeńskich rzadziej chorują, cieszą się lepszym samopoczuciem psychicznym" - wyjaśnia Rosie Shrout. Jednak najnowsze badania nieco podważają wcześniejsze doniesienia. Dobra kondycja, małżonków w dużej mierze zależy od kondycji ich związku.

"Doświadczanie wielu konfliktów w związku jest bardzo szkodliwe dla zdrowia, podobnie jak niewłaściwy styl życia i niezdrowe nawyki takie jak palenie" - przyznaje Shrout. "Konflikt może być szczególnie szkodliwy dla zdrowia, jeśli małżonkowie są wrogo nastawieni lub defensywni podczas sporów lub jeśli ciągle dyskutują o tym samym problemie bez jakiegokolwiek rozwiązania" - powiedział Shrout.

Veronica Lamarche, profesor psychologii społecznej na Uniwersytecie w Essex, która nie brała udziału w badaniu, ostrzegła, że reakcje fizyczne na konflikt w relacji mogą powodować długotrwałe uszczerbki na zdrowiu.

"Istnieje sporo badań łączących konflikt w relacji z różnymi typami reakcji fizjologicznych, takich jak zwiększone uwalnianie hormonów stresu, stany zapalne, zmiany w regulacji apetytu i funkcjonowaniu układu odpornościowego" - powiedziała.

"Nie jest tak, że pojedyncza sprzeczka w związku będzie nieodwracalnie szkodzić zdrowiu, ale częsta walka przez wiele lat będzie zbierała żniwo - ważne jest, aby efektywnie komunikować się ze sobą, aby minimalizować konflikty" - wyjaśnia.