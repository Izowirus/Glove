Twitter ogłosił we wtorek decyzję o przystąpieniu do testowania wiadomości zawierających nie - jak jest teraz - 140 znaków, lecz 280. Testy będą prowadzone na całym świecie, w losowo wybranych niewielkich grupach użytkowników.
      
            Ostateczna decyzja zapadnie po zakończeniu testów.

Obecnie Twitter posiada 328 milionów użytkowników, ale od pewnego czasu firmie zarzuca się, że nie jest w stanie przyciągnąć nowych.

Jak podkreślił Twitter, zwiększenie limitu do 280 znaków oznaczać będzie "zniesienie ograniczenia", które powodowało, że użytkownicy rzadziej wysyłali wiadomości.

Obecnie około 9 proc. wszystkich tweetów liczy dokładnie 140 znaków.