epa03644717 David Beckham (R) of Paris Saint-Germain (PSG) celebrates with his team-mate Zlatan Ibrahimovic (L) after their victory during the French Ligue 1 soccer match between Paris Saint Germain and Montpellier Herault SC at the Parc des Princes stadium, in Paris, France, 29 March 2013.  EPA/YOAN VALAT 
Dostawca: PAP/EPA. PAP/EPA © 2018 / YOAN VALAT
                                        

            Zaproszenie na kolację albo wizyta u szwedzkiego producenta mebli - to stawka, o jaką założyli się dwaj słynni piłkarze Zlatan Ibrahimovic i David Beckham, obstawiający zwycięstwa swoich drużyn w sobotnim ćwierćfinale mistrzostw świata w Rosji.
      
            Pierwszy na Twitterze odezwał się Ibrahimovic, proponując zakład Beckhamowi.

"Jeśli Anglia wygra, zapraszam cię na kolację do restauracji, którą ty wybierzesz gdziekolwiek na świecie, ale jeśli wygra Szwecja, to zapłacisz za to, co ja wybiorę w @ikeasverige, ok?" - napisał Szwed, kontynuujący karierę w Los Angeles Galaxy.

Na odpowiedź nie musiał długo czekać. "Jeśli Szwecja wygra, pójdę osobiście z tobą do @ikeasverige, aby kupić to, czego potrzebujesz do umeblowania twojego nowego domu w LA, ale jeśli wygra Anglia, chcę ciebie zobaczyć na Wembley, jedzącego rybę z frytkami w przerwie meczu" - odpisał Beckham, który w przeszłości był zawodnikiem Galaxy, a karierę zakończył w 2013 roku.

Mecz Szwecja - Anglia rozpocznie się o godz. 16 czasu polskiego w Samarze.