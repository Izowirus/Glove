epa05141531 A bank employee holds 5,000 euros in 500-euro notes at a Sparkasse bank in Munich, Germany, 3 February 2016. Germany is considering imposing an upper limit on payments in cash as part of its fight against terrorism and money laundering.  EPA/MATTHIAS BALK 
Dostawca: PAP/EPA. PAP/EPA © 2017 / MATTHIAS BALK
                                        

            Szwajcarska prokuratura próbuje ustalić, dlaczego w Genewie ktoś pociął i spuścił w toalecie dziesiątki tysięcy euro. Niszczenie banknotów nie jest w Szwajcarii przestępstwem, ale prokuratura sprawdza, czy ta sprawa nie ma związku z jakimś przestępstwem.
      
            Pocięte banknoty o nominale 500 euro znaleziono w rurach odpływowych toalet w oddziale banku UBS i trzech pobliskich restauracjach w Genewie. Sprawa wyszła na jaw, gdy spuszczone z wodą pieniądze zatkały odpływy i konieczna okazała się naprawa, której łączny koszt szacuje się na kilkadziesiąt tysięcy franków.

"Staramy się ustalić, skąd pochodzą te pieniądze i czy popełnione zostało przestępstwo" - powiedział BBC przedstawiciel genewskiej prokuratury Vincent Derouand, dodając: "To oczywiście bardzo zaskakująca sprawa".

Banknoty o najwyższym nominale 500 euro mają zostać wycofane z obiegu w 2018 roku; pozostaną legalnym środkiem płatniczym, ale Europejski Bank Centralny przestanie je emitować. Jest to spowodowane przez obawy, że banknoty o dużym nominale i duże ilości gotówki są wykorzystywane do finansowania wielu przestępstw, m.in. terroryzmu, a także w korupcji i procederze prania brudnych pieniędzy. Komisja Europejska wszczęła w tej sprawie własne dochodzenie.