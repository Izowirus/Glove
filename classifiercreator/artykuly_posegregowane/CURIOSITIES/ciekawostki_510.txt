epa06391356 (FILE) - Britain's Prince Harry (L) and his fiancee Meghan Markle (R) pose during a photocall after announcing their engagement in the Sunken Garden in Kensington Palace in London, Britain, 27 November 2017 (reissued 15 December 2017). Kensington Palace on 15 December 2017 announced the date for the couple's wedding was set for 19 May 2018.  EPA/FACUNDO ARRIZABALAGA *** Local Caption *** 53922420 
Dostawca: PAP/EPA. Archiwum PAP/EPA © 2017 / FACUNDO ARRIZABALAGA
                                        

            Książę Harry i jego amerykańska narzeczona, aktorka Meghan Markle pobiorą się 19 maja 2018 roku - poinformował w piątek w komunikacie Pałac Kensington. Ślub odbędzie się w kaplicy św. Jerzego na Zamku Windsorskim w zachodnim Londynie.
      
            "Jego Królewska Wysokość Książę Henryk z Walii i Pani Meghan Markle pobiorą się 19 maja 2018 roku" - brzmi komunikat Pałacu Kensington.

Jak dodano, para wybrała na miejsce zaślubin Zamek w Windsorze, ponieważ "jest to dla nich szczególne miejsce".

Wnuk Królowej Elżbiety II, młodszy syn następcy tronu księcia Karola jest piątym w linii sukcesji do brytyjskiego tronu.

33-letni Harry i o trzy lata starsza od niego Markle, znana głównie z roli prawniczki w amerykańskim serialu telewizyjnym "W garniturach" ("Suits"), ogłosili swe zaręczyny 28 listopada.

W uroczystościach w Windsorze będzie uczestniczyć 91-letnia królowa Elżbieta II, która była "zachwycona" na wieść o zaręczynach wnuka.

Markle, która uczęszczała w dzieciństwie do katolickiej szkoły, zostanie przed ślubem ochrzczona w rycie anglikańskim i przystąpi do konfirmacji - informował wcześniej rzecznik księcia Harry'ego.

Młoda para wprowadzi się do Pałacu Kensington w Londynie, gdzie mieszkają już książę William i księżna Kate oraz dwoje ich dzieci. W kwietniu William i Kate spodziewa się przyjścia na świat trzeciego dziecka.