Indian telegraph employee of Bharat Sanchar Nigam (BSNL) Mohammad Qasim writes the destination codes on telegrams at his workplace at the BSNL Telegraph Office in Mumbai, India, 15 July 2013. The 160-year-old telegram services in India will be discontinued from 15 July 2013 due to declining revenues, despite Indian government having revised the telegram charges in May 2011.  EPA/DIVYAKANT SOLANKI 
Dostawca: PAP/EPA. PAP/EPA © 2017 / DIVYAKANT SOLANKI
                                        

            Po ponad 170 latach w piątek w Belgii zniknęła usługa wysyłania telegramów. To, co kiedyś było metodą szybkiego przesyłania ważnych wiadomości, stało się dziś przestarzałe. Ostatnio w Belgii tylko kilkadziesiąt osób nadal korzystało z tej usługi.
      
            Wraz z decyzją firmy telekomunikacyjnej Proximus przemija ważna część historii Belgii. Pierwszy telegraf optyczny został wprowadzony w tym kraju w 1803 roku, podczas gdy pierwszy telegraf elektryczny uruchomiono w 1846 roku i przebiegał wzdłuż linii kolejowej między Brukselą a Mechelen (prowincja Antwerpia).

Jak informuje portal FlandersNews, za telegramy odpowiadał początkowo Zarząd Telegrafii, a od 1930 r. Zarząd Telegrafii i Telefonii (RTT). Sprywatyzowany częściowo operator telekomunikacyjny zmienił w 1992 r. nazwę na Belgacom, a obecnie używa nazwy Proximus, sprzedając usługi telefonii komórkowej, telewizji i internetu.

Proximus podkreśla, że telegram był wykorzystywany głównie przez prawników i komorników, ponieważ był szybki i cieszył się wiarygodnością. W latach 80. ubiegłego wieku każdego roku wysyłano około 1 mln 500 tys. telegramów. Później usługa stanęła w obliczu konkurencji z faksem. Następnie pojawiły się SMS-y i maile.

Na początku lat dziewięćdziesiątych liczba wysłanych telegramów spadła do 500 tys. rocznie, a na przełomie wieków do 150 tys. rocznie. W 2010 roku wysłano 50 tys. telegramów.

Kilkudziesięciu klientów, którzy nadal korzystali z usługi, w ciągu pierwszych 11 miesięcy tego roku wysłało 8 tys. telegramów. Proximus zapowiedział, że skontaktuje się z każdym z klientów indywidualnie, aby poinformować ich, że likwiduje usługę.

Z Brukseli Łukasz Osiński