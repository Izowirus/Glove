Łódź, 15.11.2015. Wege Festiwal Foodtruckowy na terenie Strefy Piotrkowska 217 w Łodzi, 15 bm. Na gości wydarzenia czekają najlepsze mobilne restauracje z całej Polski, które specjalnie w tym dniu serwują bezmięsne dania, takie jak burgery z soczewicy, pizza z tofu czy roślinne sushi. (zuz) PAP/Grzegorz Michałowski PAP © 2017 / Grzegorz Michałowski
                                        

            W rankingu najbardziej prowegańskich miast na świecie stolica Polski zajęła III miejsce. Wyprzedziły ją jedynie Berlin i Los Angeles.
      
            To bardzo dobra wiadomość dla wszystkich miłośników tego stylu życia. Ranking pokazuje, jak wielkie możliwości na arenie kulinarnej mają wegańscy restauratorzy, ale także jak wielki wybór wege produktów jest na rynku.

Dodatkowo - już druga restauracja w stolicy została wyróżniona znakiem V-Label – prestiżowym na całym świecie symbolem autentyczności produktów wegańskich.

"Czujemy się niezwykle zaszczyceni mogąc otrzymać tak prestiżowy, szczególnie w wegańskim świecie kulinarnym, certyfikat. Jest to dla nas wydarzenie nobilitujące i dołożymy wszelkich starań, by nadal wspinać się po wyżynach kulinarnej sztuki” – mówi Łukasz Sekuła, menedżer Wegeguru.

Przyznanie takiego wyróżnienia oznacza, że w danym lokalu mamy gwarancję, że żadne z dań lub produktów nie jest pochodzenia zwierzęcego, ale także żadne substancje pomocnicze użyte w poszczególnych etapach przygotowania potraw są wegańskie.
„Znak V-Label jest szeroko rozpoznawalny w Europie i na świecie, a także wysoce wiarygodny dla wszystkich świadomych, proekologicznych konsumentów.” – przyznaje Przemysław Chojnacki, koordynator ds. przyznawania praw licencyjnych do posługiwania się znakiem V-Label na terenie Polski.

Oczywiście licencja ta przyznawana jest na określony czas, a w przypadku V-Label na jeden rok. Restaurator ma obowiązek informowania jednostki certyfikującej o każdej zmianie w menu, tak, aby goście zawsze mieli pewność, że ich dania są w pełni wegańskie, a właściciele dotrzymują starań, aby ich jakość była jak najlepsza.