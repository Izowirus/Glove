epa02130359 Five-year-old Samuel Mugo lays to rest inside the insecticide-treated mosquito net at his home in Kibera slum of Nairobi, Kenya, 24 April 2010, ahead of the annual World Malaria Day on 25 April 2010, a global effort instituted by the World Health Assembly to provide effective control of malaria around the world. A deadly mosquito-born disease kills nearly 1 million lives per year worldwide, 80 per cent of which occur in sub-Saharan Africa. According to a report by the United States Agency for International Development (USAID), an African child dies of malaria every 30 seconds and it causes an annual loss of 12 billion US dollars (8.9 billion euro), which is 1.3 per cent of the continent's gross domestic product.  EPA/DAI KUROKAWA
Dostawca: PAP/EPA. PAP/EPA © 2017 / DAI KUROKAWA
                                        

            W Ganie, Kenii i Malawi rozpoczną się w 2018 r. pilotażowe szczepienia dzieci przeciwko malarii – zapowiedziała w poniedziałek Światowa Organizacja Zdrowia (WHO).
      
            Zaszczepionych ma być w sumie 750 tys. maluchów od piątego do siedemnastego miesiąca życia. Mają one otrzymać cztery dawki preparatu o nazwie RTS,S chroniące przed najbardziej śmiertelną postacią malarii w Afryce. Trzy dawki będą podawane co miesiąc, a czwarta – 18 miesięcy później.

Dyrektor WHO na region afrykański dr Matshidiso Moeti przyznaje, że pod względem organizacyjnym będzie to spora trudność. Nie ma pewności, czy w krajach ze słabą służbą zdrowia będzie można przeprowadzić tak częste szczepienia. Tymczasem wydaje się, że konieczne jest podanie wszystkich czterech dawek preparatu. Pominięcie choćby jednego etapu szczepienia raczej niweczy jego skuteczność.

Z dotychczasowych badań wynika, że cztery dawki szczepionki może uchronić przed zakażeniem wywołującym malarię pasożytem jedynie czworo dzieci na dziesięć. To znacznie mniejsza skuteczność niż innych preparatów chroniących przez zakażeniami. Na przykład szczepionka przeciwko grypie zapewnia ochronę przez wirusem tej choroby u 70-80 proc. zaszczepionych osób.

Malaria jest jednak wciąż tak groźną chorobą, że nawet częściowa ochrona przed nią może zapobiec tysiącom zgonem. Preparat powinien również o jedną trzecią zredukować liczbę ciężkich powikłań wywoływanych u dzieci przez tę chorobę. Mniejsza ma być również hospitalizacji dzieci z powodu malarii, jak również konieczność wykonywania ratujących życie przetoczeń krwi.

Malaria, czyli po polsku zimnica, jest ostrą lub przewlekłą chorobą, którą przenoszą samice komara widliszka (Anopheles). W chwili ukłucia zarażona samica wprowadza do organizmu człowieka ślinę ze sporozoitami pierwotniaka (z rodzaju Plasmodium). Po wstępnej replikacji w wątrobie pasożyt atakuje krwinki czerwone, w których namnaża się powodując ich rozpad.

Zakażeniu najczęściej ulegają dzieci poniżej 5. roku życia, na które przypada również najwięcej, bo ponad trzy czwarte wszystkich zgonów.

WHO ostrzega, że malaria nadal jest bardzo groźnym zakażeniem, zagrożonych jest nią ponad 3 mld ludzi na świecie. Według szacunków w 2015 r. odnotowano 214 mln zakażeń tą chorobą oraz 438 tys. zgonów. 89 proc. infekcji i 91 proc. zgonów miało miejsce w Afryce Subsaharyjskiej.

Liczba zgonów z powodu malarii od wielu lat systematycznie spada. Światowa Organizacja Zdrowia ma nawet nadzieję, że do 2030 r. niemal całkowicie będzie można ją wytępić. Takie postanowienie przyjęły kraje członkowskie WHO podczas 68. zgromadzenia ogólnego w Genewie, które odbyło się w maju 2015 r.

Na całym świecie liczba przypadków śmiertelnych ma się zmniejszyć do 2020 r. o 40 proc., a do 2030 r. – o 90 proc. Mają do tego doprowadzić podejmowane od wielu lat działania zapobiegawcze.

Dotąd w największym stopniu, bo aż o 68 proc., liczbę infekcji zmniejszyło używanie moskitier dodatkowo nasączonych preparatami owadobójczymi. W 22 proc. była to zasługa stosowania leku przeciwmalarycznego artemizyna, a w 10 proc. – używania w mieszkaniach środków owadobójczych.