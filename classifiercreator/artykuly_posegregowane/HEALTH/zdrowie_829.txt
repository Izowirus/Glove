epa04233561 An Indian man smokes a cigarette on 'World No Tobacco Day' in Bangalore, India on 31 May 2014. The World Health Organisation WHO in a brochure said that 'raising taxes on tobacco is the most effective policy to reduce tobacco use. It is also the most cost-effective.' This year's 'World No Tobacco Day' which is annually observed on 31 May, is themed 'Raise Tobacco Tax. Lower Death and Disease.'  EPA/JAGADEESH NV 
Dostawca: PAP/EPA. Archiwum PAP/EPA © 2015 / JAGADEESH NV
                                        

            Kłopoty z płodnością mogą mieć kobiety, które zarówno palą papierosy, jak i te, które narażone są jedynie na bierne palenie - wynika z badań opublikowanych przez "Tobacco Control".
      
            Wskazuje na to analiza danych dotyczących zdrowia ponad 93 tys. kobiet w wieku 50-79 lat objętych wieloletnimi obserwacjami w ramach Women's Health Initiative Observational Study.

Danielle Smith z Roswell Park Cancer Institute w Buffalo twierdzi, że palące papierosy kobiety o 14 proc. częściej miały trudności z zajściem w ciążę. Były one tym większe, im dłużej trwało uzależnienie od tytoniu. Kobiety, które przez 25 lat wypaliły co najmniej jedną paczkę papierosów dziennie, o 21 proc. częściej nie mogły zajść w ciążę.

Panie uzależnione od nikotyny o 27 proc. częściej wchodziły w przedwczesną menopauzę, czyli jeszcze przed osiągnięciem 50. roku życia. 25 paczkolat, czyli wypalanie przez ćwierć wieku jednej paczki papierosów dziennie, przyśpiesza okres przekwitania średnio o 18 miesięcy.

Z badań wynika, że o 13 miesięcy wcześniej w menopauzę wkraczały również kobiety narażone jedynie na bierne palenie. Jednocześnie o 18 proc. częściej miały one kłopoty z płodnością. Danielle Smith podkreśla, że do tej grupy zaliczały się kobiety, które w dzieciństwie przez 10 lat mieszkały razem z palaczem papierosów lub przez 20 lat palił ich mąż, albo przez 10 lat musiały pracować w tym samym pomieszczeniu z osobami palącymi.

Amerykańska specjalista podejrzewa, że zawarte w dymie tytoniowym substancje przenikają do organizmu kobiety i mogą zakłócać zarówno samo zapłodnienie jajeczka, jego zagnieżdżenie się w macicy, jak i rozwój zarodka.