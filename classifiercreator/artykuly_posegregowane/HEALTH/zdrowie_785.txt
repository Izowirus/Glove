epa05163158 A photo made available 15 February 2016 dated shows a mosquito 'Aedes aegypti', that transmit the Zika virus, in a laboratory in San Salvador, El Salvador, on 07 February 2016. The Salvadorean Ministry of Tourism announced on 15 February 2016 the implementation of an action plan to protect tourists of the mosquito and the certification of the touristic zones frequently visited. EPA/OSCAR RIVERA 
Dostawca: PAP/EPA. Archiwum PAP/EPA © 2016 / OSCAR RIVERA 
                                        

            Naukowcy z Instytutu Pasteura w Paryżu potwierdzili po raz pierwszy możliwy związek między zarażeniem wirusem Zika a ciężkim schorzeniem neurologicznym zwanym zespołem Guillaine'a-Barrego. Wyniki badań opublikował brytyjski tygodnik medyczny "The Lancet".
      
            Jak poinformował prof. Arnaud Fontanet, który kierował badaniami, oparto je na danych uzyskanych w Polinezji Francuskiej, w której w latach 2013-14 epidemia zachorowań wywołanych przez wirus Zika dotknęła 2/3 ludności.

Zespół Guillaine'a-Barrego powoduje osłabienie mięśni, a w skrajnych przypadkach trudności w oddychaniu wymagające natychmiastowej pomocy lekarskiej. U osób z osłabionym układem  odpornościowym syndrom  może wywoływać paraliż, a w skrajnych przypadkach śmierć. U kobiet ciężarnych wirus może przedostać się do płodu, wywołać wady wrodzone, w tym tzw. małogłowie (mikrocefalię) i doprowadzić nawet do śmierci dziecka.

W Polinezji zaburzenia oddychania o różnym natężeniu wystąpiły u 20 proc. chorych a 5 proc. zarażonych zmarło.

Międzynarodowa Organizacja Zdrowia (WHO) ogłosiła już, że wirus Zika stanowi zagrożenie na skalę światową. W Brazylii zanotowano już 1,5 mln zachorowań; wirus rozprzestrzenł się też na inne kraje.

Wirus Zika znany jest od 1947 roku, gdy został odkryty w Ugandzie. Jeszcze do zeszłego roku uważano, że nie ma on poważnych skutków dla zdrowia.