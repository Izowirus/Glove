Warszawa, 07.09.2017. Kobieta trzymajÄ…ca siÄ™ za uszy. (jt/am) PAP/Jacek Turczyk

***UWAGA!!! ZDJÄCIA NIE MOGÄ„ BYÄ† WYKORZYSTANE  DO TEMATĂ“W O CHOROBACH WENERYCZNYCH ORAZ PSYCHICZNYCH Z WYĹÄ„CZENIEM DEPRESJI*** Archiwum PAP © 2018 / Jacek Turczyk
                                        

            Hałas środowiskowy, czyli szum generowany przez samoloty, samochody i inne urządzenia związane z działalnością człowieka, przyczynia się do zwiększenia ryzyka zachorowania na dusznicę bolesną i inne choroby serca – czytamy na łamach „Journal of the American College of Cardiology”.
      
            Zdaniem naukowców z Uniwersytetu Johannesa Gutenberga w Moguncji (Niemcy), hałas środowiskowy, na który składają się hałas drogowy, lotniczy, przemysłowy i szynowy, negatywnie oddziałuje na organizm na poziomie komórkowym, przez co sprzyja rozwojowi cukrzycy, nadciśnienia i innych dolegliwości układu krążenia.

Specjaliści dokonali przeglądu ostatnich badań z zakresu wpływu hałasu na mechanizmy upośledzające funkcje krwionośne i doszli do wniosku, że szum pochodzący z ruchu ulicznego i tym podobnych źródeł wywołuje u człowieka reakcję stresową, która powoduje aktywację układu współczulnego i wydzielanie hormonów prowadzących do stopniowego niszczenia naczyń krwionośnych.

Czynniki związane z ekspozycją na hałas, takie jak stres oksydacyjny, uszkodzenia tkanek układu krwionośnego i zaburzenia metaboliczne, przyczyniają się z kolei do zwiększenia ryzyka chorób serca i mogą doprowadzić nawet do całkowitej niewydolności tego narządu.

„Skoro procent populacji wystawionej na działanie szkodliwego poziomu hałasu komunikacyjnego stale rośnie, powinny powstać nowe przepisy i rozwiązania nakierowane na redukcję hałasu i poprawę zdrowia publicznego” – postuluje Thomas Münzel, główny autor badania, o którym można przeczytać pod adresem: http://www.onlinejacc.org/content/71/6/688?sso=1&sso_redirect_count=1&access_token=