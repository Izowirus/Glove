epa05127225 Local workers disinfect the famous Sambadrome in Rio de Janeiro, Brazil, 26 January 2016, ahead of the beginning of Rio's Carnival parades, on next 05 February, to fight against the mosquito Aedes aegypti, which spreads the Zika, Dengue and Chikunguna viruses. The carnival stadium Sambadrome will host the archery events during the Summer Olympic Games Rio 2016. EPA/MARECELO SAYAO 

                                        

            Władze medyczne w brazylijskim mieście Campinas poinformowały w czwartek o przypadku zarażenia wirusem Zika przez transfuzję krwi. Pacjentowi z ranami postrzałowymi przetaczano w kwietniu 2015 roku krew od kilku dawców, z których jeden okazał się zarażony.
      
            Według brazylijskiego resortu zdrowia pacjent zmarł, ale w wyniku ran postrzałowych, a nie z powodu wirusa, choć został nim zarażony.

Centrum krwiodawstwa przy Uniwersytecie Campinas koło Sao Paulo ujawniło, że w maju ubiegłego roku u innego dawcy krwi stwierdzono zarażenie wirusem Zika, ale u pacjenta, któremu tę krew przetoczono, nie doszło do zarażenia.

Wirus Zika jest przenoszony głównie przez komary Aedes aegypti. W Dallas odnotowano jednak również przypadek przeniesienia go drogą płciową.

Naukowcy podejrzewają, że Zika ma związek ze wzrostem przypadków mikrocefalii (małogłowia) u noworodków oraz z występowaniem rzadkiego schorzenia znanego jako zespół Guillaina i Barrego, który u osób z osłabionym układem odpornościowym może wywoływać paraliż, a w skrajnych przypadkach śmierć. Nie ma szczepionki przeciw temu wirusowi. U kobiet ciężarnych Zika może przedostać się do płodu, wywołać wady wrodzone i doprowadzić do śmierci dziecka.