epa05849525 Staff hard at work during the season opening of the Schweizerhaus beer garden in Vienna's Prater amusement park, Austria, 15 March 2017. The Schweizerhaus is traditionally opened March 15th until October 31st.  Archiwum EPA/MICHAEL GRUBER
                                        

            Nawet umiarkowane picie alkoholu może być niekorzystne dla mózgu – ostrzegają brytyjscy badacze na łamach „British Medical Journal” powołując się na 30-letnie obserwacje.
      
            Badaniami, które przeprowadzili specjaliści University of Oxford oraz University College London, objęto 550 mężczyzn i kobiet średnio w wieku 43 lat. Ich mózgi w latach 1985-2015 były regularnie analizowane przy użyciu rezonansu magnetycznego.

Z badań tych wynika, że najbardziej szkodliwe było spożywanie tygodniowo 30 jednostek alkoholu, ale nawet umiarkowane picie od 14 do 21 jednostek powodowało również atrofię hipokampu, która może pogarszać pamięć i wyobraźnię przestrzenną. Takie zmiany w mózgu zdecydowanie rzadziej obserwowano u abstynentów.

Za jedną jednostkę alkoholu uznaje się 10 mililitrów czystego alkoholu, czyli tyle ile zawiera 25 ml spirytusu. Dwie takie jednostki zawiera duże piwo, a dziewięć - butelka wina.

Rekomendacje amerykańskie uznają, że 24,5 jednostek alkoholu tygodniowo jest dla mężczyzn bezpieczne. Najnowsze badania temu jednak zaprzeczają.

Killian Welch z Royal Edinburgh Hospital, która nie uczestniczyła w badaniach, przyznaje, że ilości alkoholu, które uznaje się za „normalne” mogą mieć niekorzystny wpływ na zdrowie, zwłaszcza jeśli chodzi o ich wpływ na mózg.