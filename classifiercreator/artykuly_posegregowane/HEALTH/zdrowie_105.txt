"Bierzesz leki, jest słonecznie i gorąco, sprawdź czy możesz być na słońcu" – ostrzega farmaceuta, dr Leszek Borkowski, były prezes Urzędu Rejestracji Produktów Leczniczych, Wyrobów Medycznych i Produktów Biobójczych.

      


Ostrzeżenie specjalisty dotyczy leków na różne schorzenia. Składniki uczulające na słońce mogą być m.in. w antybiotykach, lekarstwach stosowane na problemy kardiologiczne, a także niektórych lekach hormonalnych.

Warto pamiętać, że leki to nie tylko tabletki czy syropy, ale także np. napary ziołowe. "Zioła też są lekami. Nie ważne, czy substancja czynna jest uzyskana z rośliny czy w fabryce w wyniku procesu chemicznego. [W ziołach – PAP] są również substancje aktywne, i one też mogą uczulać" – podkreśla farmaceuta. Ziołem mogącym uczulić jest np. dziurawiec.

"Trzeba wszystkim ludziom przypominać, głównie w okresach letnich, że biorąc leki powinni zajrzeć do ulotki, która jest w opakowaniu lekarstwa i sprawdzić, czy nie ma tam ograniczeń związanych z ekspozycją na promienie słoneczne" – mówi dr Borkowski.