Archiwum PAP/EPA
      
            
        

        
        Archiwum PAP/EPA
      
            
        

        
        Archiwum PAP/EPA
      
            
        

        
        Archiwum PAP/ Adam Ciereszko
      
            
        

        
        Archiwum PAP/ Bartłomiej Zborowski
      
          
  


  
            Posiadanie w domu psa zmniejsza u dzieci ryzyko przyszłych zaburzeń na tle psychicznym, emocjonalnym i behawioralnym - twierdzą badacze z Bassett Medical Center w Nowym Jorku (USA).
      
            Amerykańscy naukowcy postanowili sprawdzić, czy posiadanie w domu psa ma związek z aktywnością fizyczną, wysokością wskaźnika masy ciała (BMI) oraz zdrowiem psychicznym małych dzieci. Nie znaleźli dowodów na to, by kontakt z czworonogiem korelował z mniejszym ryzykiem nadwagi i otyłości, ale wykazali, że obecność zwierzaka pomaga zmniejszyć u dzieci lęk i zapewnia wsparcie w ich rozwoju emocjonalnym.

Poprzednie badania przeprowadzone na terenie Wielkiej Brytanii i Australii sugerowały, że dzieci posiadające psa są bardziej aktywne fizycznie i mają niższy wskaźnik BMI. Ponadto domowy ulubieniec działa na nie kojąco i zapobiega rozwojowi zaburzeń psychicznych.

Obecne badania na grupie 643 amerykańskich maluchów w wieku od 4 do 10 lat, spośród których 58 proc. było dumnymi posiadaczami czworonoga, pokazały, że obecność domowego zwierzątka nie sprzyja większej aktywności czy szczuplejszej posturze, ale zdecydowanie pomaga w zapobieganiu zaburzeniom lękowym.

Według analiz zaburzenia lękowe przejawiało tylko 12 proc. dzieci z domów, w których mieszkał pies. Wśród maluchów pozbawionych codziennego kontaktu z czworonogiem odsetek ten wynosił 21 proc.

„Interakcja z przyjaznym czworonogiem, najprawdopodobniej poprzez uwalnianie oksytocyny, sprzyja obniżeniu poziomu kortyzolu, co osłabia fizjologiczną reakcję na stres. To właśnie te efekty hormonalne mogą leżeć u podłoża obserwowanych przez nas benefitów emocjonalnych i behawioralnych” – komentują badacze.