epa05201631 China's Margaret Chan (R), General Director of the World Health Organization, WHO, and David Heymann (L), Chair of the Emergency Committee, speak during a press conference about a second meeting of the Zika Virus Infection and Possible Neurological Complications Emergency Committee, at the headquarters of the World Health Organization (WHO) in Geneva, Switzerland, 08 March 2016. Data collected over the past weeks provides 'increasing evidence that there is a causal relationship' between the Zika virus and birth defects observed in Latin America, a World Health Organization expert panel said. EPA/SANDRO CAMPARDO Dostawca: PAP/EPA. PAP/EPA © 2016 / SANDRO CAMPARDO
                                        

            Wirus Zika jest groźniejszy dla kobiet w ciąży niż do tej pory przypuszczano - poinformowała we wtorek w Genewie szefowa Światowej Organizacji Zdrowia Margaret Chan. Według WHO wirus może uszkodzić łożysko, a także układ nerwowy dziecka.
      
            Pomimo nowych informacji dotyczących wirusa, Chan zaznaczyła, że wciąż nie ustalono, czy istnieje związek między wystąpieniem mikrocefalii u niemowląt a zakażeniem matki Ziką.

Według szefowej WHO niepokój budzi fakt, że wirus ten może być częściej niż przypuszczano przenoszony drogą płciową.

Fala zakażeń wirusem dotknęła ponad 30 państw, w tym najdotkliwiej Brazylię, gdzie odnotowano ponad 4,3 tys. mikrocefalii prawdopodobnie powiązanych z Ziką.

W ostatnim czasie pojawiły się doniesienia o stwierdzeniu obecności tego wirusa u europejskich turystów. Chodzi o dwoje Czechów, którzy podróżowali po Karaibach, a także o trzech Brytyjczyków, 10 Holendrów i Hiszpankę, którzy odwiedzili kraje Ameryki Południowej. Pod koniec lutego we Francji potwierdzono pierwszy przypadek zakażenia wirusem Zika drogą płciową.

Eksperci przewidują, że biorąc pod uwagę skalę występowania wirusa w Ameryce Południowej i częstotliwość zagranicznych podróży, w Europie najpewniej takich przypadków będzie przybywać.

Światowa Organizacja Zdrowia traktuje wirusa jako międzynarodowe zagrożenie. Poprzednio taki komunikat WHO wydała w 2014 roku w związku z epidemią eboli.

Wirus Zika, przenoszony przez komary z rodziny Aedes aegypti, znany jest od 1947 roku, gdy został odkryty w Ugandzie. Jeszcze do zeszłego roku uważano, że nie ma on poważnych skutków dla zdrowia.