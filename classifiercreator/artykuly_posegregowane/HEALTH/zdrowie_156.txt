epaselect epa06727052 Pedestrians jump over standing water at the intersection of Elizabeth and Collins Streets in the Melbourne central business disctrict (CBD), Victoria, Australia, 11 May 2018. A wild and windy night in Melbourne has produced more rain than the entire month of April and it's not over yet. Damaging winds and rain are expected to return on Friday afternoon, with gusts of up to 100km/h across the Melbourne area from about 1pm.  EPA/STEFAN POSTLES  AUSTRALIA AND NEW ZEALAND OUT 
Dostawca: PAP/EPA. Archiwum PAP/EPA © 2018 / STEFAN POSTLES
                                        

            Szybszy chód sprzyja dłuższemu życiu - wynika z badań opublikowanych przez „British Journal of Sports Medicine”.
      
            Badania dotyczące związku pomiędzy tempem chodu a umieralnością ogólną, z powodu nowotworów oraz chorób serca przeprowadzili naukowcy z University of Sydney, University of Cambridge, University of Edinburgh, University of Limerick oraz University of Ulster.

Dane dotyczące umieralności porównano z wynikami 11 badań populacyjnych w Anglii i Szkocji z lat 1994-2008.

Jak wyjaśnia kierujący badaniami prof. Emmanuel Stamatakis, za szybkie tempo chodu można uważać 5 do 7 kilometrów na godzinę, jednak zależy to od wydolności chodzącego. Alternatywnym wskaźnikiem jest chodzenie w tempie, które sprawia, że po wysiłku odczuwa się lekką zadyszkę lub poci.

Jak się okazało, przeciętne tempo chodu wiązało się ze zmniejszeniem o 20 proc. umieralności ogólnej w porównaniu z chodem powolnym, natomiast szybki chód obniżał umieralność o 24 proc.

W przypadku ryzyka zgonu z przyczyn sercowo-naczyniowych – w porównaniu z powolnym chodzeniem przeciętne tempo chodu oznaczało umieralność niższą o 24 proc., zaś szybkie tempo – o 21 proc.

Ochronny efekt szybszego chodu był bardziej nasilony w starszych grupach wiekowych. Osoby w wieku 60 lub więcej lat chodzące w przeciętnym tempie były o 46 proc. mniej narażone na śmierć z przyczyn sercowo-naczyniowych niż chodzące wolno, zaś chodzące szybko – o 53 proc. mniej.

Jak zwrócił uwagę prof. Stamatakis, tempo chodu ma związek z umieralnością ogólną oraz z przyczyn sercowo-naczyniowych i jest czynnikiem niezależnym od całkowitej aktywności fizycznej. Nie wpływa jednak znacząco na umieralność z powodu nowotworów.

Zdaniem autorów publikacji, jeśli zaobserwowany efekt ma charakter przyczynowo- skutkowy, wyniki analizy sugerują, że przyspieszając kroku można w prosty sposób przedłużyć sobie życie.