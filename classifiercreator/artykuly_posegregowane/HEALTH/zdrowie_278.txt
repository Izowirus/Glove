SAMOBÓJSTWO, SAMOZABICIE, ZABICIE SIĘ, DACH,  NA DACHU, SKOK Z DACHU, SKOCZYĆ, DEPRESJA, SKUTEK DEPRESJI, ROZPACZ, SKUTEK ROZPACZY.

FIKCJA, ILUSTRACJA.

JEST PISEMNE ZEZWOLENIE NA ROZPOWSZECHNIANIE WIZERUNKU.

FOT. PAP / MACIEJ CZAJKOWSKI Archiwum fot. PAP/Maciej Czajkowski
                                        

            Ketamina zmniejsza natężenie i częstotliwość myśli samobójczych u pacjentów z depresją dużo szybciej i skuteczniej niż popularne leki uspokajające - zauważyli badacze z Columbia University Medical Center (USA).
      
            Już wcześniejsze badania sugerowały, że ketamina - substancja psychoaktywna stosowana jako środek znieczulający - prowadzi do złagodzenia objawów depresji, w tym osłabienia myśli samobójczych. Co najważniejsze, jak wykazało najnowsze badanie opublikowane na łamach "American Journal of Psychiatry", ketamina działa szybko i sprawnie - pomaga pacjentom z depresją już w ciągu doby.

"Aktualnie dostępne leki antydepresyjne efektywnie redukują myśli samobójcze u pacjentów z depresją, ale na efekty ich działania trzeba czekać całymi tygodniami. Tymczasem pacjenci ze skłonnościami samobójczymi potrzebują czasem natychmiastowej ulgi" - mówi koordynator badania dr Michael Grunebaum.

W badaniu brało udział 80 osób cierpiących na depresję i doświadczających intensywnych myśli samobójczych. Otrzymywały one niskie dawki ketaminy lub midazolamu (leku z grupy benzodiazepin o działaniu nasennym).

W ciągu 24 godzin zaobserwowano znacznie większą redukcję myśli samobójczych u pacjentów z grupy ketaminowej, niż u pacjentów przyjmujących midazolam. Ochotnicy otrzymujący ketaminę zauważyli u siebie również ogólną poprawę nastroju oraz złagodzenie innych objawów depresji. Efekty działania ketaminy utrzymywały się do sześciu tygodni.

"Niniejsze badanie pokazuje, że ketamina może posłużyć, jako szybko działający środek na redukcję myśli samobójczych u pacjentów z depresją" - podsumowuje dr Grunebaum.

O wynikach badania możemy przeczytać na stronie: https://ajp.psychiatryonline.org/doi/10.1176/appi.ajp.2017.17060647 