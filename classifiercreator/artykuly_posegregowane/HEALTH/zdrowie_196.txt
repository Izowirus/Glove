Przedstawiciele kolejnych organizacji pozarządowych będą 9, 10 i 11 kwietnia pełnili dyżury na infolinii Rzecznika Praw Pacjenta. W ramach przedsięwzięcia "Łączy nas pacjent" specjaliści będa udzielali porad i informacji dotyczących niektórych chorób.
      
            Na infolinii Rzecznika w nadchodzącym tygodniu będą dyżurowali przedstawiciele Polskiego Stowarzyszenia na rzecz Dzieci Chorych na Padaczkę, Stowarzyszenia na rzecz Osób z Niedoborem Alfa-1 antytrypsyny w Polsce, Stowarzyszenia Osób z NTM UroConti, Fundacji STOMAlife oraz Stowarzyszenia Pomocy Psychologicznej SYNTONIA.

Informacje o osobach dyżurujących i szczegółowy grafik z dyżurami jest dostępny na stronie biura rzecznika: www.rpp.gov.pl.

Zainteresowane osoby mogą zadzwonić na numer infolinii Rzecznika Praw Pacjenta 800-190-590, gdzie zostaną połączone z przedstawicielem organizacji pacjentów. Ogólnopolska bezpłatna infolinia działa od poniedziałku do piątku.

Od powstania urzędu, czyli od maja 2009 r., za pośrednictwem bezpłatnej ogólnopolskiej infolinii odnotowano ponad 300 tys. sygnałów przekazanych do Rzecznika Praw Pacjenta. Większość rozmów telefonicznych dotyczyła praktycznych porad, jak działać w określonej sytuacji.