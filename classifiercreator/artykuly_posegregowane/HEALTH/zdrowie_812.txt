A technician working for the Buenos Aires City Government fumigates to reduce the population of the 'Aedes aegypti' mosquito which is transmitting the Zika virus and Dengue fever, in a public park in Buenos Aires, Argentina, 28 January 2016. EPA/DAVID FERNANDEZ
 Archiwum PAP/EPA
                                        

            Gwałtownie szerzy się zakażenie przenoszonym przez komary wirusem Zika, w tym roku może być nim zainfekowane od 3 do 4 mln ludzi – ostrzega na swej stronie internetowej Światowa Organizacja Zdrowia (WHO).
      
            Najwięcej zakażeń jest w Brazylii. Ocenia się, że wirus Zika zaatakował tam od 500 tys. do 1,5 mln mieszkańców. Pierwszy przypadek tej infekcji wykryto w tym kraju w maju 2015 r. Obecnie wykryto go już w 23 państwach Ameryki Południowej.

Prowadzone są intensywne prace na szczepionką chroniącą przez tym patogenem. Amerykański Instytut Zdrowia (NIH) poinformował, że trwają badania nad dwoma preparatami, z których jeden będzie testowany na ludziach prawdopodobnie pod koniec 2016 r.

Prof. Anthony Fauci z NIH poinformował, że jedna ze szczepionek bazuje na preparacie chroniącym przed wirusem Zachodniego Nilu roznoszonym na ptaki, ssaki i ludzi za pośrednictwem komarów różnych gatunków, w tym również owady o nazwie Aedes aegypti, przenoszące wirusa Zika.

Dyrektor WHO Margaret Chen zapowiedziała, że w poniedziałek 1 lutego na pierwszym posiedzeniu zbierze się w Genewie zespół ekspertów specjalnie powołany do walki z epidemią wywołaną przez wirusa Zika.



Przewodniczący Międzynarodowego Komitetu Olimpijskiego Thomas Bach zapowiedział natomiast, że podjęte zostaną działania, żeby podczas tegorocznej olimpiady w Brazylii chronić przed zakażeniem sportowców i kibiców. Nie podał jednak szczegółów.

Prof. Debora Diniz z uniwersytetu w Brasilii powiedziała „BBC News”, że wirus Zika atakuje głównie ludzi biednych, a rząd brazylijski nie podjął dostatecznych działań, żeby zwalczać roznoszące go komary Aedes aegypti, nazywane komarami azjatyckimi lub tygrysimi.