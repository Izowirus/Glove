Po chlorelli czy spirulinie przyszła pora na kolejny dodatek do diety - chlorofil. Z lekcji biologii pamiętamy, że odpowiada on za zielony kolor roślin. Jego budowa molekularna jest zbliżona do budowy hemoglobiny - zatem można go uznać za zieloną cząstkę życia.

      
            Moda na zielone suplementy trwa w najlepsze. Sproszkowane algi morskie stały się prawdziwym zielonym złotem, a to za sprawą licznych właściwości zdrowotnych i bogatej zawartości witamin.

Ponieważ trudno uciec od przeświadczenia, że zdrowie ma kolor zielony, kolejnym modnym dodatkiem jest chlorofil. Ze względu na to, że jego budowa jest zbliżona do hemoglobiny, chlorofil pomaga w dostarczaniu tlenu do komórek naszego ciała. Tym samym przyczynia się do poprawy funkcjonowania układu odpornościowego.

Dodatkowo chlorofil przyczynia się do poprawy ciśnienia krwi, przez wielu będzie również chętnie wykorzystywany w procesie oczyszczania organizmu. Na rynku oczywiście nie brakuje chlorofilu w płynie, jego zaletą jest neutralny smak, co z łatwością pozwala włączyć go do codziennej diety.

Jednak w miarę możliwości warto w codziennej diecie zwiększać ilość zielonych warzyw, które poza "modnym chlorofilem" są również cennym źródłem witamin i minerałów.