Do mycia dłoni zimna woda jest równie skuteczna jak ciepła, trzeba tylko robić to dokładnie, co najmniej przez 20 sekund - wynika z badań opublikowanych przez „Journal of Food Protection”.
      
            Powszechne jest przekonanie, że do mycia rąk najlepsza jest ciepła woda, ponieważ skuteczniej pozwala pozbyć się bakterii. Postanowili to sprawdzić specjaliści Rutgers University w New Brunswick pod kierunkiem prof. Donalda Schaffnera. Twierdzą oni, że jeśli chodzi o mycie rąk, to na ciepłej wodzie można oszczędzić.

W próbach, w których uczestniczyło 20 osób, używano wody o temperaturze 15 i 38 st. C. Dłonie ochotników najpierw pokrywano niegroźnymi bakteriami, a potem wszyscy myli je w wodzie zimnej i ciepłej, używając w poszczególnych testach różnej ilości mydła. Każdą próbę powtarzano 20 razy.

Nie miało znaczenie jaka była temperatura woda, skuteczność usuwania z rąk bakterii była taka sama. Najważniejsze była staranność mycia rąk. W jakich sposób?

Przede wszystkim ręce należy myć przez 20 sekund (to mniej więcej tyle ile trwa dwukrotne zaśpiewanie Happy Birthday to You). Trzeba używać dostatecznie dużo mydła, żeby pokryć nim całe dłonie. Mycie powinno obejmować zarówno wewnętrzną jak i zewnętrzną ich część. Należy osobno myć kciuki oraz powierzchnie palców w miejscach, w których się stykają. Lepiej jest też wytrzeć dłonie do sucha.