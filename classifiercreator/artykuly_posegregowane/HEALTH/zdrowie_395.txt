Warszawa, 06.03.2017. Przychodnia lekarską Orlik w Warszawie, gdzie odbył się briefing na temat szczepień przeciw pneumokokom, 6 bm. Szef resortu zdrowia Konstanty Radziwiłł był obecny przy szczepieniu przez pielęgniarkę Ewę Gutowską (L) Kacperka, syna pani Marty Sadowskiej (C). (bz/nlat) PAP/Bartłomiej Zborowski Archiwum PAP © 2017 / Bartłomiej Zborowski
                                        

            12,9 mln dzieci na świecie w zeszłym roku nie otrzymało ani jednej szczepionki, a w przypadku 6,6 mln dzieci cykl szczepień przeciw chorobom takim jak krztusiec czy tężec został przerwany - alarmuje w poniedziałek Światowa Organizacja Zdrowia (WHO).
      
            Dzieci, które w minionym roku nie były szczepione ani razu, tym samym nie dostały w wymaganym czasie pierwszej dawki szczepień, które prowadzą do uzyskania odporności na niebezpiecznie choroby takie jakie dyfteryt, krztusiec i tężec.

Ponadto - podkreśla WHO - 6,6 mln dzieci po otrzymaniu pierwszej szczepionki nie podano kolejnych dwóch niezbędnych dawek. "Te dzieci najprawdopodobniej nie były później objęte opieką zdrowotną" - zaznaczył Jean-Marie Okwo-Bele, szef programu szczepień w WHO.

Według Światowej Organizacji Zdrowia co roku szczepionki zapobiegają śmierci 2-3 mln ludzi.