epa02227570 (FILE) A file photograph dated on 29 November 2009 shows a Thai woam walking past the AIDS logo at the Buddhist Temple, Wat Phra Baat Namphu in Lopburi province, 150 km north of Bangkok, Thailand. HIV rates are on the rise among Asian women, highlighting the need for new policy priorities, the Joint United Nations Programme on HIV/AIDS (UNAIDS) warned on 28 June 2010. Estimated that 10 million Asian women sell sex and at least 75 million Asian men buy sex regularly and same report estimated that at least 50 million Asian women are at risk of acquiring HIV from their partners. according to a 2008 report by the UN Commission on AIDS in Asia.  EPA/NARONG SANGNAK
Dostawca: PAP/EPA. PAP/EPA © 2016 / NARONG SANGNAK
                                        

            Istnieje ryzyko, że epidemia AIDS, która od wielu lat na całym świecie słabnie, może wrócić; niepokoi szczególnie gwałtowny wzrost liczby nowych przypadków zakażeń wirusem HIV w Rosji - ostrzega ONZ w opublikowanym we wtorek raporcie.
      
            Według liczącego 286 stron dokumentu, opracowanego przez Wspólny Program Narodów Zjednoczonych Zwalczania HIV i AIDS (UNAIDS), każdego roku w latach 2010-15 wirusem HIV zakaziło się ok. 1,9 miliona dorosłych ludzi.

Mimo regularnego spadku liczby zakażeń od 1997 roku, gdy epidemia osiągnęła punkt szczytowy, wciąż 36,7 mln ludzi na świecie jest nosicielami wirusa HIV; większość z nich żyje w Afryce Subsaharyjskiej.

ONZ wyznaczyło sobie cel, by do 2030 roku całkowicie opanować epidemię. Jednak od 2010 roku tendencje spadkowe zatrzymały się, a w niektórych regionach nawet gwałtownie się odwróciły.

"Ta sytuacja wzbudza strach, musimy działać szybko - oświadczył dyrektor UNAIDS Michel Sidibe na wtorkowej konferencji prasowej w Genewie. - W przeciwnym wypadku epidemia może ponownie doprowadzić do ogromnych strat w ludziach i dla gospodarek".

Z raportu wynika, że w ciągu ostatnich pięciu lat liczba nowych przypadków znacząco wzrosła (o 57 proc.) zwłaszcza w Europie Wschodniej i Azji Środkowej. 80 proc. tych zakażeń odnotowano w Rosji, a 10 proc. - na Ukrainie.

Jednak - zauważa AFP - Moskwa woli koncentrować się na leczeniu niż na profilaktyce. Z danych rosyjskich władz wynika, że w 2015 roku liczba zakażonych HIV przekroczyła milion przypadków, a ponad 200 tys. osób już zmarło na AIDS.

Raport UNAIDS przypomina, że najbardziej narażonymi grupami są homoseksualiści, prostytutki i ich klienci, transseksualiści, więźniowie oraz narkomani używający strzykawek. "Jeśli nie będziecie kontrolować epidemii w tych grupach, bo je marginalizujecie, bo je uznajecie za przestępcze, będziecie obserwować, jak infekcja rozprzestrzenia się na całą populację" - ostrzegł Sidibe.

Wzrost przypadków zakażenia HIV w latach 2010-15 odnotowano także na Karaibach (o 9 proc.), na Bliskim Wschodzie i w Afryce Północnej (w obu regionach o 4 proc.) oraz w Ameryce Łacińskiej (o 2 proc.). Z kolei liczba zakażonych spadła o 4 proc. w Afryce Wschodniej i Południowej oraz o 3 proc. w Azji Pacyficznej. W Europie Zachodniej i Środkowej oraz w Ameryce Północnej odnotowano minimalny spadek liczby zakażeń.

Od ponad 30 lat, od wybuchu epidemii, na całym świecie z powodu chorób wywołanych wirusem HIV zmarło 35 mln osób - podaje AFP.