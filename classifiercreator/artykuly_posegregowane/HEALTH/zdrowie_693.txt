Dermatolodzy ostrzegają - selfie postarza. Specjaliści wskazują, że nadmierna ekspozycja skóry na niebieskie światło emitowane przez smartfony może uszkadzać skórę, przyspieszać jej starzenie i powstawanie zmarszczek.
      
            "Ci, którzy robią bardzo dużo selfie, powinni się martwić. Światło niebieskie emitowane przez ekrany urządzeń mobilnych np. smartfonów może uszkadzać naszą skórę" - wskazał dr Simon Zoakei.

Dodał, że na rynku istnieje luka w odniesieniu do produktów, które chroniłyby naszą skórę przed tego typu promieniowaniem, które wymaga innej ochrony niż ochrona przeciwsłoneczna. Niektórzy eksperci uważają, że ekspozycja naszej skóry na takie promieniowanie może prowadzić do uszkodzenia DNA komórek skóry, co przyspiesza procesy starzenia się skóry.