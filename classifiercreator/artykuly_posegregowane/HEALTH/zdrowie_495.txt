Rzeszów, 21.07.2015. Regionalne Centrum Krwiodawstwa i Krwiolecznictwa w Rzeszowie, 21 bm.  (mgo) PAP/Darek Delmanowicz  PAP © 2017 / Darek Delmanowicz
                                        

            Brytyjscy specjaliści opracowali metodę masowego wytwarzania naturalnej krwi, choć nowa technologia jest na tyle droga, że na razie będzie wykorzystywana jedynie do uzyskiwania rzadkich grup krwi.
      
            "Nature Communications" informuje, że badania kliniczne z użyciem krwi z laboratorium rozpoczną się jeszcze w 2017 r.

Krew wytwarzana jest z komórek macierzystych szpiku kostnego. Specjaliści z University of Bristol oraz NHS Blood and Transplant odtworzyli ten proces. Potrafią oni w warunkach laboratoryjnych metodami bioinżynierii przekształcić komórki macierzyste szpiku w komórki krwi.

Dr Jan Frayne z University of Bristol twierdzi, że do masowego wytwarzania krwi wykorzystano nieco inną metodę, ponieważ prawidłowe, wyspecjalizowane już komórki mogą się dzielić tylko określona liczbę razy. Taka metoda byłaby mało wydajna.

Brytyjczycy postanowili najpierw zatrzymać w rozwoju komórki macierzyste i je rozmnażać, ponieważ potrafią się dzielić w nieskończoność (podobne właściwości mają komórki rakowe – PAP). Kiedy jest już ich dostateczne ilość, są one przekształcane w komórki krwi określonego typu.

Dr Jan Frayne w wypowiedzi dla "BBC News" powiedział, że w ten sposób wytworzono już kilka litrów krwi. Na razie jest to jedynie laboratoryjna technologia produkcji. Trwają prace, by krew można było produkować masowo, w skali przemysłowej.

Prof. David Anstee, który również uczestniczy w tych badaniach, zastrzega się jednak, że krew uzyskiwana metodami bioinżynierii nie zastąpi krwi pozyskiwanej od dawców w stajach krwiodawstwa. Ma być ona jedynie jej uzupełnieniem.

Krew z laboratorium jest bardzo kosztowna i przynajmniej na razie metodę tę będzie można wykorzystywać do pozyskiwania rzadkich grup krwi.