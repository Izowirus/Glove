Warszawa, 13.09.2012. Konferencja prasowa Dr Pierre Dukana, twórcy diety Dukana. Nz. potrawy przygotowane wg diety. (soa)  Archiwum PAP/Grzegorz Jakubowski 
                                        

            Jeśli poważnie myślimy o diecie i aktywnym stylu życia, eksperci radzą nie zwlekać z tym do czasu postanowień noworocznych.  Najlepszym miesiącem na rozpoczęcie diety jest październik.
      
            Jak wyjaśniają eksperci z Cornell Food and Brand Lab od października większość z nas może zacząć przybierać na wadze. Wynika to nie tylko ze zmiany pory roku, niższej aktywności fizycznej, ale również szeregu świąt, które sprzyjają przyrostowi masy ciała.

Eksperci zauważają również, że choć do lata wielu z nas udaje się schudnąć, to już pod koniec letnich miesięcy, wracamy z urlopów z "nadbagażem", którego pozbycie się może zająć nam kilka miesięcy. Badacze wskazują również, że w różnych częściach świata przyrost masy ciała, może przypadać na różne miesiące, co związane jest z obchodami ważnych świąt, sprzyjających celebracji, najczęściej przy stole.

"Przyrostowi masy ciała zdecydowanie sprzyja celebracja różnych świąt. I tak u Niemców przypada on w okresie Wielkanocnym, zaś w Japonii można zauważyć ten wzrost w czasie przypadającym na okres Złotego Tygodnia, przypadający w maju" - wyjaśnia dr Brian Wansink.



Jednak okres Bożego Narodzenia i Nowy Rok to czas, kiedy notuje się największy przyrost masy ciała.

"Zamiast zwlekać z utratą wagi do czasu postanowień noworocznych, warto pomyśleć o tym już w październiku. W ten sposób możemy uniknąć znaczącego przyrostu masy ciała. I nawet, jeśli zdarzy nam się nieznaczny przyrost wagi, będzie nam zdecydowanie łatwiej pozbyć się mniejszej liczby kilogramów" - dodaje ekspert.