Skowieszynek, (województwo lubelskie), 22.07.2011. Sezonowy zbiór wiśni w lubelskich sadach, 22 bm. Ludzie starają się wykorzystać każdą między opadami deszczu. Przechodzące przez Polskę nawałnice zniszczyły już wiele upraw. (wp/kru) PAP/Wojciech Pacewicz PAP © 2018 / Wojciech Pacewicz
                                        

            Picie soku z wiśni przez zaledwie pięć dni zwiększa ilość dobrych bakterii w naszym układzie pokarmowym, sugerują nowe badania. To kolejny powód, dla którego warto sięgać po wiśnie, które pomagają również podnieść wydajność snu.
      
            Naukowcy wzięli pod lupę odmianę wiśni Montmorency. Przeprowadzone badania wykazały, że spożywanie soku z wiśni tej odmiany przyczynia się do zwiększenia ilości dobrych bakterii w naszym układzie pokarmowym.

Specjaliści wskazują, że odpowiedzialne za to są przeciwutleniacze zawarte w wiśniach, które chronią wyściółkę jelita i zmniejszają stany zapalne. "Wiśnie odmiany Montmorency były dla nas naturalnym wyborem ze względu na unikalny skład polifenoli. Wyniki naszych badań sugerują, że nietypowa mieszanka polifenoli zawartych w wiśniach może pomóc w pozytywnym kształtowaniu mikrobiomu jelitowego, co potencjalnie może mieć istotne znaczenie dla zdrowia" - wyjaśnił główny autor badania dr Franck Carbonero, z University of Arkansas.

Wcześniejsze badania wskazują jak ważne dla prawidłowego funkcjonowania naszego organizmu są zdrowe jelita. Układ trawienny, nazywany "drugim mózgiem", wpływa na nasze samopoczucie, układ odpornościowy, przyczynia się w sposób oczywisty do kontroli masy ciała.

Oczywiście sok z wiśni powinien być jedynie dodatkiem, najważniejsza dla zachowania zdrowia układu trawiennego jest prawidłowa dieta bogata w warzywa i owoce, a także błonnik.

"Wielu ludzi może cierpieć z powodu nieustannego niedoboru błonnika w diecie. Taki stan może sprzyjać wzrostowi bakterii, które degradują naszą ochronną warstwę śluzową, co może mieć wpływ na zapalenie jelit, nawet raka okrężnicy" - ostrzega dr Brent Williams z Columbia University.