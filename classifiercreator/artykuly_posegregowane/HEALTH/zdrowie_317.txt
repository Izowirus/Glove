epa04337662 A bridal couple rides a scooter after their wedding in Boretice village, some 50 km from Brno, South Moravia, Czech Republic 01 August 2014. Summer time is very popular time for weddings in Czech Republic.  EPA/FILIP SINGER 
Dostawca: PAP/EPA. PAP/EPA © 2017 / FILIP SINGER
                                        

            Małżeństwo oraz posiadanie bliskich przyjaciół mogą zmniejszać ryzyko demencji – informuje pismo "Journals of Gerontology”. Autorzy badań zaznaczają, że prowadzące do demencji zmiany w mózgu zaczynają się dziesiątki lat przed jej rozpoznaniem.
      
            Naukowcy z Loughborough University przez niemal 7 lat obserwowali 6677 dorosłych osób. Na początku badania żadna z nich nie miała demencji, jednak w trakcie obserwacji rozpoznano ją u 220 uczestników badania.

Porównanie cech osób, u których wystąpiła demencja - z cechami tych, którzy jej nie ulegli - wykazało, że istotna różnica dotyczyła małżeństwa oraz życia towarzyskiego. Osoby samotne były dwa razy bardziej narażone na demencję, niż pozostające w związku małżeńskim (co oznacza jeden przypadek demencji więcej na każde 100 samotnych osób). Jak zaznaczają naukowcy, jakość kręgu towarzyskiego była ważniejsza niż jego wielkość. Liczą się dobrzy przyjaciele, a nie duża grupa znajomych. Prawdopodobnie chodzi o łagodzący stres wpływ bliskości i przyjaźni.

O ile 65 proc. ryzyka demencji stanowiły czynniki, których nie da się uniknąć, na pozostałe 35 proc. można wpłynąć. Na przykład utrata słuchu w wieku średnim odpowiadała za 9 proc. ryzyka, wykształcenie podstawowe - za 8 proc., palenie - 5 proc. zbyt późno podjęte leczenie depresji - 4 proc., brak fizycznej aktywności – 3 proc., izolacja społeczna – 2 proc., nadciśnienie – 2 proc., zaś otyłość i cukrzyca typu 2 - po 1 proc.

Autorzy zaznaczają, że prowadzące do demencji zmiany w mózgu zaczynają się dziesiątki lat przed jej rozpoznaniem, a niektóre z nich mogą zmniejszać zdolność danej osoby do nawiązywania kontaktów społecznych.