epa01955529 An over-weight Indian man takes part in a rally at the Marina Beach, Chennai, India, 05 December 2009. Obesity Foundation India organized the rally to create awareness about the perils of severe obesity with the theme being 'Obesity is a health hazard'. World Health Organization (WHO) officially classified that 1.2 billion people around the world are overweight and in India itself more than 25 per cent of the Indian population is overweight with statistics continuing to rise due to the changing lifestyle.  Archiwum PAP/EPA/NATHAN G.
                                        

            Na świecie są już ponad dwa miliardy osób z nadwagą i otyłych, co stanowi około 30 proc. ziemskiej populacji – informuje „New England Journal of Medicine”.
      
            Nad raportem pracował międzynarodowy zespół 2300 naukowców ze 133 krajów pod kierunkiem specjalistów z Institute for Health Metrics and Evaluation (IHME) przy University of Washington, finansowany przez Bill and Melinda Gates Foundation. Zespół ten pracuje również nad projektem Global Burden of Disease (GBD), mającym określić ilościowo wpływ ponad 300 poważnych chorób i urazów na całym świecie.

By uzyskać ogólnoświatowy obraz nadwagi i otyłości, przeanalizowano dane ze 195 krajów i terytoriów zależnych - od roku 1980 do 2015. roku. Jak się okazało, w roku 2015 otyłych było 107 milionów dzieci i 603 miliony dorosłych – w sumie dziesięć procent całej światowej populacji. (Za otyłą uznaje się osobę, której indeks masy ciała wynosi ponad 30).

Wraz z osobami z nadwagą czyni to 2 miliardy 200 milionów osób, które ważą zbyt dużo. Co najmniej 4 miliony osób umierają co roku z powodu chorób związanych z nadwagą i otyłością (ponad 2/3 z tej liczby przypada na choroby serca, drugim największym zagrożeniem okazała się cukrzyca).

Od roku 1980 odsetek otyłych w 73 krajach (w tym Turcji, Wenezueli i Bhutanie) podwoił się, a w innych stale rósł. Liczba otyłych dzieci zwiększała się w wielu krajach szybciej niż w przypadku dorosłych.



W grupie krajów o dużej liczbie ludności otyłość dzieci i młodzieży występuje najczęściej w USA (13 proc.), zaś u dorosłych – w Egipcie (35 proc.). W liczbach bezwzględnych najwięcej otyłych dzieci żyje w Chinach (15,3 miliona) oraz Indiach (14,4 miliona). Otyli dorośli najliczniejsi są w USA (79,4 miliona) i Chinach (57,3 miliona). We wszystkich grupach wiekowych przeważały kobiety.

Najniższy okazał się odsetek otyłych dzieci w Bangladeszu, natomiast dorosłych – w Wietnamie (w obu przypadkach około 1 proc.).

Wśród przyczyn nadwagi i otyłości eksperci wymieniają szerszy dostęp do żywności typu fast food, większe porcje oraz wszechobecność produktów przetworzonych - a także intensywny marketing tego rodzaju pokarmów. Coraz mniejsza jest również aktywność fizyczna, czemu sprzyja urbanizacja. Pojawiają się także sugestie, że otyłości sprzyjają substancje chemiczne zawarte w żywności oraz produktach gospodarstwa domowego.

Liczne badania wskazują, że otyłość i nadwaga wiążą się z w podwyższonym ryzykiem powikłań takich jak cukrzyca typu 2, choroby serca, depresja, choroby układu oddechowego czy nowotwory.

Jak zaznacza główny autor, prof. Ashkan Afshin, nadmierna masa ciała jest obecnie jednym z najważniejszych problemów zdrowia publicznego. Mimo podejmowanych w ciągu ostatniej dekady wysiłków nie widać, by sytuacja się poprawiała. Otyłość pojawia się nawet w biednych krajach, gdzie wcześniej problemem był przede wszystkim głód - na przykład w krajach Afryki.