Wigilijna kolacja w Polsce to często więcej niż 12 symbolicznych potraw PAP/ARCHIWUM
                                        

            3291 - tyle wynosi kaloryczność Bożonarodzeniowej uczty w USA - wynika z zestawienia opracowanego przez dr Wayne'a Osborne'a. Amerykanie znaleźli się na szczycie tej listy; Polska zajęła 15 miejsce.
      
            Dr Wayne Osborne sporządził listę 28 krajów z całego świata analizując przeciętną kaloryczność świątecznych posiłków. Na szczycie listy znalazły się Stany Zjednoczone, w pierwszej trójce wymienione zostały również Wielka Brytania i Irlandia, a także Francja.

Polska znalazła się na pozycji 15. Jak wynika z obliczeń dr Osborne'a, w trakcie wigilijnej kolacji przeciętny Polak może skonsumować aż 2558 kalorii.

"Boże Narodzenie to przede wszystkim celebracja, świętowanie przy suto zastawionym stole. Choć można się sprzeczać, że Boże Narodzenie jest tylko raz w roku, mimo wszystko warto zachować umiar i zdrowy rozsądek” - podkreśla dr Wayne Osborne.

Aby spalić ponad 3200 kalorii, należałoby spacerować przez 14 godzin albo oddać się intensywnemu joggingowi przez 4,5 godziny.

Specjalista zachęca, aby już w trakcie przygotowań świątecznej uczty pomyśleć o zdrowych alternatywach i nieco odchudzić wigilijne menu. A w trakcie samej kolacji proponuje trzymać się kilku prostych zasad, które pozwolą nam uniknąć nadmiernego obżarstwa.

"Zacznijmy od nałożenia na talerz dużej ilości różnorodnych warzyw, następnie wzbogaćmy posiłek o białko, a na końcu dodajmy niewielką ilość węglowodanów. W ten sposób unikniemy obżarstwa, zmniejszymy kaloryczność posiłku i nie obciążymy nadmiernie żołądka. Pamiętajmy również, że podczas takich kolacji dostarczamy jednorazowo bardzo dużej porcji jedzenia. Pamiętajmy również o aktywności fizycznej" - radzi dr Osborne.