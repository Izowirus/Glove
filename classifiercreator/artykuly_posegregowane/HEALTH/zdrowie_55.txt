Powszechnie wiadomo, że aktywność fizyczna przynosi wiele korzyści. Okazuje się, że jej brak ma gorsze konsekwencje dla zdrowia niż palenie.
      
            Badacze z Cleveland Clinic wskazują na wyraźny związek między dłuższym, zdrowszym życiem i wysokim poziomem aktywności fizycznej. W raporcie opublikowanym na łamach "JAMA Network Open" eksperci zachęcali do regularnej aktywności fizycznej, zaznaczając, że jej brak jest bardziej szkodliwy niż palenie.

"Wysoka wydolność tlenowa wiązała się z podniesieniem długości życia, miała również istotny wpływ na zdrowie osób starszych i osób z nadciśnieniem" - wskazuje raport.

Chociaż powszechnie wiadomo, że aktywny tryb życia może prowadzić do zdrowszego życia, badanie stwierdza, że siedzący tryb życia jest odpowiednikiem poważnej choroby, a najprostszym lekarstwem jest aktywność fizyczna.

"Bycie niezdolnym do ćwiczeń na bieżni lub w próbie wysiłkowej ma gorsze rokowanie, jeśli chodzi o śmiertelność, niż nadciśnienie, bycie cukrzykiem czy bycie palaczem" - powiedział na łamach CNN dr Wael Jaber, współautor badania.