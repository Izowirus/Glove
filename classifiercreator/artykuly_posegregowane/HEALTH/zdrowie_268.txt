epa02598915 Wisconsin students sleep in a hallway of the state capitol on 23 February 2011 in Madison, Wisconsin, USA. Protestors have occupied the state capitol for the past nine days protesting the governor's attempt to push through a bill that would restrict collective bargaining for most government workers.  EPA/CARLOS ORTIZ
Dostawca: PAP/EPA. Archiwum PAP/EPA © 2014 / CARLOS ORTIZ
                                        

            Ludzie, którzy dłużej śpią odżywiają się zdrowiej: zjadają mniej cukru i węglowodanów – informuje „American Journal of Clinical Nutrition”.
      
            Zespół dr Wendy Hall z King’s College London przeprowadził na 42 ochotnikach badania dotyczące związków pomiędzy snem a dietą.

Połowie uczestników doradzono, w jaki sposób może przedłużyć swój sen o 90 minut (na przykład unikając kofeiny przed udaniem się na spoczynek, wprowadzając relaksujące nawyki i unikając poczucia nadmiernego nasycenia lub głodu). Pozostałe 21 osób nie uzyskało takich wskazówek.

W wyedukowanej pod kątem snu grupie mniej więcej połowa zaczęła spać dłużej niż przed uzyskaniem wskazówek, a 86 proc spędzało więcej czasu w łóżku. Ta zmiana znalazła odzwierciedlenie w diecie – średnie spożycie cukru spadło o 10 gramów na dobę (uwzględniono cukry dodawane podczas produkcji przemysłowej żywności lub samodzielnego jej przygotowania w domu, cukry w miodzie, syropach i soku owocowym).

Śpiący dłużej spożywali także mniej innych węglowodanów. W przypadku grupy kontrolnej nie zaobserwowano znaczących zmian diety.

Nie jest to pierwsza praca dotycząca zależności pomiędzy dietą a snem. Badanie z roku 2011 dotyczyło obserwacji ponad 1500 osób w średnim wieku przez sześć lat. Okazało się, że osoby otyłe w tym czasie spały średnio 6,3 godziny na dobę, natomiast te, które utrzymały zdrowszą masę ciała - 7,2 godziny.