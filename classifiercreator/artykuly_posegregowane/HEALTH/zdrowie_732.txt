epa04609965 An Afghan worker packages pills in a drugs factory Sun Pharma, in an industrial park in Kabul, Afghanistan, 08 February 2015. The company product range includes 17 types of medicine and it has 25 members of staff. The pharmaceutical market in Afghanistan is estimated to be worth over 200 million USD. EPA/JAWAD JALALI 
Dostawca: PAP/EPA. Archiwum PAP/EPA © 2016 / JAWAD JALALI 
                                        

            Nawet 30 proc. antybiotyków podawanych doustnie w USA jest przepisywanych niewłaściwie. To główna przyczyna powstawania oporności drobnoustrojów na antybiotyki - wynika z badania, które ukazało się w czasopiśmie "Journal of the American Medical Association".
      
            Problem skutków narastającej antybiotykooporności dotyczy 2 mln osób w USA; jest przyczyną śmierci 23 tys. chorych rocznie - twierdzą autorzy badania.

"W połowie przypadków przepisanie antybiotyków na infekcje układu oddechowego może nie być konieczne; dotyczy to 34 mln wskazań rocznie" - wynika z badania. W sumie w odniesieniu do wszystkich typów infekcji zjawisko niewłaściwie przepisanych przez lekarza antybiotyków dotyczy 30 proc. chorych - zarówno dzieci, jak i dorosłych.

Naukowcy podkreślili, że w programie Białego Domu, zmierzającym do ograniczenia nadmiernego podawania antybiotyków i narastającej antybiotykooporności, jako cel wyznaczono zmniejszenie o połowę niewłaściwego przepisywania tych specyfików do 2020 roku w USA.

Na potrzeby badania przeanalizowano ponad 260 mln wskazań do stosowania antybiotyków przepisanych w latach 2010-2011 chorym w czasie konsultacji lekarskiej.