epa01006369 Xiao Yang, aged 25 and the oldest member of the girl band 'Qian Jin' (500 kg) prepares for a performance at a TV show in Beijing on 11 May 2007. The band's name is an allusion to the combined weight of the four overweight members. Xiao Yang, born with lipometabolic disorder, founded the band in 2006 after she failed to find an adequate job despite having graduated as the best in her class to encourage overweight people to feel more comfortable.  EPA/DIEGO AZUBEL
Dostawca: PAP/EPA. PAP/EPA © 2017 / DIEGO AZUBEL
                                        

            Ludzie, którzy mają wysoki wskaźnik masy ciała (BMI), są bardziej narażeni na rozwój demencji, niż osoby o prawidłowej wadze - wynika z nowego badania przeprowadzonego przez naukowców  z University College London (Wlk. Brytania).
      
            Artykuł na ten temat ukazał się w czasopiśmie "Alzheimer's & Dementia". 

"Korelację pomiędzy demencją a BMI, obserwowaną w coraz większej liczbie badań populacyjnych, m.in. w naszym, należy rozpatrywać na dwóch poziomach" - mówi główny autor badania, prof. Mika Kivimäki z Instytut Epidemiologii i Zdrowia UCL. - Jednym z nich jest bezpośredni wpływ nadmiaru tkanki tłuszczowej na rozwój demencji, a drugim wyraźna utrata masy ciała spowodowana demencją przedkliniczną. Sprawia ona, że osoby dotknięte demencją rzeczywiście mają wyższy od przeciętnego wskaźnik masy ciała około 20 lat przed rozwojem choroby, ale już w momencie jej wystąpienia ich BMI jest niższe, niż u osób zdrowych".

"Nasze najnowsze badanie potwierdziło zarówno silny wpływ otyłości na rozwój demencji, jak i to, że przed wystąpieniem pierwszych objawów otępienia dochodzi do znacznego spadku wagi spowodowanego zmianami metabolicznymi, jakie zaczynają się już pojawiać w organizmie" - dodaje naukowiec.

Na potrzeby badania zespół prof. Kivimäki przeanalizował dane pochodzące z 39 różnych badań populacyjnych, zebrane łącznie od ponad 1,3 mln dorosłych mieszkańców Stanów Zjednoczonych i Europy (Wlk. Brytanii, Francji, Szwecji i Finlandii). Naukowcy zwracali uwagę na wagę oraz wzrost uczestników, a także szukali wśród nich przypadków demencji.

Okazało się, że w czasie 38 lat obserwacji u 6894 uczestników rozwinęła się demencja. Wszyscy chorzy około 20 lat przed wystąpieniem pierwszych objawów rzeczywiście mieli zbyt wysoki BMI: każde 5-jednostkowe zwiększenie wartości BMI wiązało się z 16-33 proc. wyższym ryzykiem rozwoju demencji (5 jednostek BMI dla osoby o wzroście 170 cm oznacza wagę 14,5 kg). Co ciekawe, w okresie bezpośrednio poprzedzającym wystąpienie choroby średni poziom BMI pacjentów był niższy w porównaniu do BMI uczestników zdrowych.

Autorzy badania przypominają, że w 2015 roku liczba osób z demencją osiągnęła prawie 45 milionów, czyli dwa razy więcej niż w 1990 roku. "Nasze badanie sugeruje zaś, że utrzymywanie prawidłowej masy ciała mogłoby zapobiec chorobie lub przynajmniej ją opóźnić" - podkreślają.


kap/ zan/
      
  
    TEMATY:
          
              otyłość