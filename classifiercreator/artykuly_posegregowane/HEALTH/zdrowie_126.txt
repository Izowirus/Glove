Radawa, 09.08.2017. Kąpielisko w Radawie, 9 bm. Instytut Meteorologii i Gospodarki Wodnej wydał najwyższe ostrzeżenie dotyczące upałów. W najbliższych dniach w wielu regionach kraju temperatury przekroczą 30 stopni Celsjusza.  (dd/cat)
PAP/Darek Delmanowicz PAP © 2018 / Darek Delmanowicz
                                        

            Spędzanie czasu na świeżym powietrzu  to najlepsze lekarstwo na nasze choroby. Potwierdzają to najnowsze badania, z których wynika, że obcowanie z naturą pomaga zmniejszyć ryzyko cukrzycy typu 2, chorób serca, obniża ciśnienia krwi, niweluje stres.
      
            Wieloletnie badania i dane zebrane z ponad 20 krajów doprowadziły naukowców do wniosków, które każdy z nas doskonale zna - spędzanie czasu na świeżym powietrzu to samo zdrowie. Jednak naukowcy chcieli przyjrzeć się bliżej, jakie korzyści w dłuższej perspektywie przynosi spędzanie czasu na świeżym powietrzu.

"Spędzanie czasu w otoczeniu przyrody sprawia, że czujemy się zdrowsi, ale do tej pory wpływ przyrody na nasze dobre samopoczucie w perspektywie długoterminowej nie został w pełni zrozumiany" - podkreśliła autorka badania, Caoimhe Twohig-Bennett.

Badania wykazały, że przebywanie na świeżym powietrzu i mieszkanie w bliskim sąsiedztwie terenów zielonych zmniejsza ryzyko cukrzycy typu 2, chorób układu krążenia, zbawiennie wpływa na sen, obniża ciśnienie krwi, obniża poziom stresu i kortyzolu, pozwala wzmocnić układ odpornościowy i zmniejszyć ryzyko stanów zapalnych.

Jak wskazują badania z 2007 roku niektóre drzewa wydzielają fitoncydy i olejki eteryczne, których wdychanie w trakcie spaceru wspomaga układ odpornościowy.

"Przebywanie na świeżym powietrzu coraz częściej uznawane jest za metodę profilaktyki zdrowia, a nawet leczenia niektórych schorzeń" - wskazuje prof. Andy Jones.