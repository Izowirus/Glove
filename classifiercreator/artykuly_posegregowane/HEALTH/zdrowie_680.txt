epaselect epa04389142 People with red hair from all over the world gather on 'Roodharigendag' (Redhead Day) in Breda, The Netherlands, 07 September 2014. The Redhead Day is celebrated annually at the old Dutch city on the first weekend in September. It offers cultural events, music, a picnic, a fashion show and art exhibitions from and for the red haired community. EPA/ARIE KIEVIT  Archiwum PAP/EPA
                                        

            Osoby z rudymi włosami są bardziej narażone na czerniaka, jednak wystarczy mieć pojedynczy gen, które nie powoduje jeszcze „rudości”, żeby zachować większe ryzyko tego groźnego nowotworu skóry – informuje „Nature Communications”.
      
            Według Wellcome Trust Sanger Institute, w Wielkiej Brytanii co czwarta osoba jest nosicielem tego genu. Powoduje on w komórkach skóry mutacje, które u innych osób powstałyby dopiero po 21 dodatkowych latach bycia narażonym na promieniowanie słoneczne.

Osoby z dwoma kopiami genu MC1R mają rudy kolor włosów, dużo piegów oraz jasną karnację skóry. Są one znacznie bardziej narażone na czerniaka, wyjątkowo złośliwy nowotwór skóry. Te osoby powinny bardziej chronić się przed nadmiarem promieniowania ultrafioletowego: mniej przebywać na słońcu i stosować preparaty z filtrami przeciwsłonecznymi co najmniej SPF 15.

Z najnowszych badań dr. Davida Adamsa z Wellcome Trust Sanger Institute wynika, że wystarczy mieć jedną kopię tego genu, żeby również być bardziej narażonym na czerniaka. Takie osoby nie mają rudych włosów, mogą mieć jedynie piegi oraz jasną karnację skóry. Są jednak bardziej narażone na ten nowotwór, z czego mogą nie zdawać sobie sprawy.



Gen MC1R koduje receptor melanokortyny 1, którego ekspresja zachodzi w skórnych melanocytach, gdzie określany jest kolor skóry i włosów. Jego mutacja powoduje jednak, że w mniejszych ilościach wytwarzana jest eumelanina, od której zależy ciemny kolor włosów. To z kolei powoduje, że mniej chroni on przed nadmiarem promieniowania słonecznego. Stąd większa podatność osób z tym genem na czerniaka.

Dr Julie Sharp of Cancer Research UK powiedziała BBC News, że niezależnie od koloru skóry i mutacji genu MC1R, należy unikać przebywania na słońcu od godz. 11.00 do 15.00 oraz nosić T-shirty, kapelusz i okulary przeciwsłoneczne.