Zwolennicy kawy nie muszą się obawiać, że będą bardziej narażeni na złamania kości z powodu osteoporozy. „Nie ma dowodów, że mała czarna zwiększa ryzyko złamań” – przekonuje dyr. Centrum Badań nad Osteoporozą Creighton University w Omaha dr Robert R. Recker.

      
            Przeprowadzono wiele badań, które nie potwierdzają dość powszechnego przekonania, że kawa zwiększa ryzyko osteoporozy, ponieważ wpłukuje z kości wapń - podkreśla amerykański specjalista w wypowiedzi dla "New York Timesa".

W Szwecji przez 20 lat obserwowano ponad 61 tys. osób i wykazano, że co najmniej cztery kawy dziennie powodują jedynie nieznaczny spadek gęstości kości, który wcale nie zwiększał ryzyka złamań. Wyniki tych badań opublikowano w 2013 r.

W 2017 r. pismo "Food and Chemical Toxicology" zaprezentowało kolejne badania, które wykazały, że regularne wypijanie nawet ośmiu kaw dziennie nie zwiększa znacząco ryzyka złamania i upadku, szczególnie u zdrowych osób dorosłych, które spożywają odpowiednie ilość wapnia.

Prof. Connie M. Weaver z Purdue University przyznaje, że osoby, które często sięgają po małą czarną, mają więcej wapnia w moczu, ponieważ jest on wypłukiwany z organizmu. Jednak zwykle jest tak, że im bardziej jest on wypłukiwany, w tym większy ilościach jest jednocześnie wchłaniany z pożywienia.

Specjalista twierdzi, że problemem zatem nie jest to, ile kaw wypijamy dziennie - lecz jak dużo wapnia jest w naszej diecie.

Narodowy Instytut Zdrowia (NIH) w USA zaleca kobietom w wieku 51-70 lat spożywanie dziennie 1200 mg wapnia, a mężczyznom – 1000 mg.