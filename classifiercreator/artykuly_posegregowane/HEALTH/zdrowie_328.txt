Warszawa, 04.10.2017. Studio kulinarne CookUp. Warsztaty kulinarne z kucharzem, dziennikarzem kulinarnym Tomaszem Jakubiakiem. Nz. spaghetti pasta z kiszonymi pomidorami (am) Archiwum fot. PAP/Kalbar
                                        

            Makaron wzbogacony o dodatek mąki jęczmiennej może pomóc ochronić serce przed zawałem - ustalili włoscy naukowcy z Pizy. Jak twierdzą, właściwość tę zawdzięcza beta-glukanowi, czyli rodzajowi rozpuszczalnego błonnika pokarmowego.
      
            Dzięki dodatkowi beta-glukanu, który uważany jest za przyjaciela serca, tworzą się naturalne "bypassy" - zapewniają po serii przeprowadzonych badań badacze z Instytutu Nauki o Życiu uniwersytetu Świętej Anny.

Vincenzo Lionetti, które je koordynował, powiedział włoskim mediom, że po raz pierwszy wykryto metodę sprzyjającą formowaniu się naturalnych bypassów serca w wyniku podania produktu żywnościowego. W tym przypadku, wyjaśnił, jest nim mąka jęczmienna dodana w trakcie produkcji makaronu.

Ponadto naukowcy zapewnili, że spożywanie takiego makaronu nie powoduje wzrostu wagi ciała.

Wyniki tych badań przedstawiono tuż przed Światowym Dniem Makaronu, który będzie obchodzony 25 października już po raz 19. Ogłosiły go włoskie i zagraniczne stowarzyszenia producentów, wśród nich IPO (International Pasta Organisation).

Przed kolejną edycją obchodów poinformowano, że w ciągu ostatnich 20 lat produkcja makaronu na świecie wzrosła o 57 proc. i obecnie wynosi ponad 14 mln ton rocznie. Oczywiście prym wiodą Włochy, ojczyzna makaronu. Co czwarte danie z niego na świecie powstaje z włoskiego makaronu.

Z Rzymu Sylwia Wysocka