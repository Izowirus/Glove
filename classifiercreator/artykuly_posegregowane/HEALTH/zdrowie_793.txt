FKM13 - 19980522 - FRANKFURT, GERMANY : (FILES) The potency pill Viagra in this file picture 22 May 1998 shown in different strengths that have been on the European market since 1998. In Germany, at least 30 men have died after taking Viagra, the German health ministry  reported Friday 07 September 2001.  Pfizer, the chemicals and pharmaceuticals firm which manufactures Viagra, denied the Viagra was unsafe. 
EPA PHOTO DPA FILES/JERZY DABROWSKI/bs/fme/dt-bw PAP/EPA © 2016 / JERZY DABROWSKI
                                        

            Terapia falami dźwiękowymi może pomóc w przypadku zaburzeń erekcji – informuje „New Scientist”. Wyniki kilku badań dotyczących terapii prezentowano w tym miesiącu na zjeździe Europejskiego Towarzystwa Medycyny Seksualnej w Madrycie.
      
            Sildenafil (Viagra) oraz podobne preparaty zwiększają dopływ krwi do członka, jednak stosujący je mężczyźni muszą wcześniej planować swoją aktywność seksualną. Mogą również wystąpić skutki uboczne – bóle i zawroty głowy, uczucie zatkanego nosa i nagłej utraty słuchu.

Działającą na dłuższą metę alternatywą może być pozaustrojowa terapia falą uderzeniową (ESWT). Wyniki kilku dotyczących jej badań prezentowano w tym miesiącu na zjeździe Europejskiego Towarzystwa Medycyny Seksualnej w Madrycie.

W jednym z badań wzięło udział 112 mężczyzn z zaburzeniami erekcji. Połowa z nich otrzymała pięć cotygodniowych dawek fal dźwiękowych o niskiej intensywności skierowanych do sześciu miejsc wzdłuż penisa. U drugiej połowy zastosowano placebo. Na początku badania żaden z uczestników nie był zdolny do penetracji bez stosowania leków. Pod koniec 57 procent leczonych mężczyzn twierdziło, że są zdolni do stosunku. Natomiast w grupie przyjmującej placebo – tylko 9 proc.

Zabieg wydaje się zwiększać dopływ krwi do penisa poprzez pobudzanie tworzenia nowych naczyń krwionośnych, co może oznaczać, że jego efekty będą długotrwałe.

Inne badania wykazały, że ESWT daje pozytywne wyniki i poprawia erekcję także u mężczyzn, którzy nie reagują na tradycyjne leki. Mało prawdopodobne, aby zabieg powodował jakieś szkody, ponieważ chodzi o niskoenergetyczne fale.

Chociaż ESWT oferują już kliniki z wielu krajów świata, Trinity Bivalacqua z Johns Hopkins University and Hospital w Baltimore twierdzi, że nie zastosowałby jej u swoich pacjentów, ponieważ najpierw trzeba opracować odpowiednie protokoły leczenia.