epa05043360 A Liberian man reads ebola preventive messages on a bulletin at a hospital in Monrovia, Liberia, 26 November 2015. Three new cases of Ebola were confirmed in Liberia last week less than three months after the country was declared free of the virus, the World Health Organization (WHO) reported. Ebola has already killed more than 4,800 people in Liberia. The World Health Organization estimates that 11,300 people have died after contracting the Ebola virus across Liberia, Sierra Leone and Guinea.  EPA/AHMED JALLANZO 
Dostawca: PAP/EPA. Archiwum PAP/EPA © 2016 / AHMED JALLANZO
                                        

            U większości osób, które przeżyły zakażenie ebolą, pojawiają się zaburzenia neurologiczne po upływie ponad pół roku – informuje Amerykańska Akademia Neurologiczna (AAN).
      
            Główna autorka badań dr Lauren Bowen z National Institute of Neurological Disorders and Stroke (NINDS) w Bethesda twierdzi, że obserwowano 82 osoby z Liberii, które przeżyły wybuch największej dotąd epidemii gorączki krwotocznej. W Zachodniej Afryce uśmierciła ona ponad 11,3 tys. osób, a ponad 28,6 tys. zostało zakażonych.

Większość z badanych osób, średnio w wieku 35 lat, po upływie ponad pół roku zaczęła odczuwać zaburzenia o podłożu neurologicznym, objawiające się osłabieniem, bólami głowy, zaburzeniami pamięci, depresją oraz bólami mięśniowymi. Jedna osoba miała halucynacje, a dwie popełniły samobójstwo. U chorych stwierdzono również częste występowanie nieprawidłowego ruchu gałek ocznych, drgawek oraz zaburzeń odruchów neurologicznych.

„Bardzo ważne jest obserwowanie jakie dla mózgu mogą być odległe skutki zakażenia ebolą” – uważa dr Bowen.

Więcej danych na ten temat zostanie opublikowanych w połowie kwietnia podczas 68. kongresu Amerykańskiej Akademii Neurologicznej, który odbędzie się w Vancouver w Kanadzie.