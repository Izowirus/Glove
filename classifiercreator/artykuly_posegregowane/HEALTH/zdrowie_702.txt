Warszawa, 08.09.2012. XV Marszu Różowej Wstążki przeszedł 8 bm. ulicami Warszawy. Pochód  współorganizuje Stowarzyszenie "Amazonki", które w tym roku świętuje swoje 25-lecie. (kru) PAP/Bartłomiej Zborowski ***Zdjęcie do depeszy PAP pt. Ulicami Warszawy po raz 15. przeszedł Marsz Różowej Wstążki*** PAP © 2016 / Bartłomiej Zborowski
                                        

            Celebruj zdrowy styl życia - treningi, warsztaty kulinarne, spotkania z dietetykami - w taki sposób organizatorzy Dnia Różowej Wstążki, który odbędzie się w sobotę na Bulwarach Wiślanych Jana Karskiego w Warszawie, chcą zachęcić Polki do profilaktyki raka piersi.
      
            Dzień Różowej Wstążki to jedno z najważniejszych wydarzeń dedykowanych profilaktyce raka piersi w Polsce. Tym razem organizatorzy stawiają na celebrację zdrowego stylu życia, który ma podkreślić jak ważna w dbaniu o swoje zdrowie jest również profilaktyka rak piersi.

W trakcie sobotniego Dnia Różowej Wstążki zaplanowano wiele ciekawych aktywności w specjalnie przygotowanych strefach tematycznych. W strefie kulinarnej popularni blogerzy zdradzą tajniki na zdrowe i pyszne dania. Fani fitnessu będą mogli spróbować swoich sił podczas dwóch energetycznych treningów. W wyjątkowej strefie relaksu, goście będą mogli odpocząć na różowej trawie i posłuchać wywiadów z gwiazdami i ekspertami. Uczestnicy będą mogli także powalczyć o dodatkowe kilometry, które zostaną zamienione na badania USG piersi – dzięki ćwiczeniom na rowerach stacjonarnych.

W strefie dla dzieci najmłodsi uczestnicy będą mogli sprawdzić, co można zrobić z różowego piasku, pobawić się z animatorami magiczną ciastoliną, puścić tysiące baniek mydlanych i posłuchać bajek czytanych przez znaną mamę Karolinę Malinowską.

Do akcji przyłączył się znany projektant – Łukasz Jemioł, który stworzył limitowaną edycję specjalnej koszulki z Różową Wstążką. Koszulki będzie można kupić wyłącznie podczas Dnia Różowej Wstążki, a całkowity zysk z ich sprzedaży zostanie przekazany na działania w ramach kampanii Avon kontra Rak Piersi.

„Bardzo się cieszę, że w tym roku współpracuję przy okazji kampanii Avon kontra Rak Piersi i mogę stworzyć linię koszulek, która będzie przypominać kobietom o tym, jak istotne są badania profilaktyczne. Hasło +Be First+, które znajduje się na koszulce ma zachęcać kobiety do tego, aby one pierwsze podejmowały kroki w kierunku profilaktyki, badały się regularnie i nie czekały na pojawienie się pierwszych symptomów choroby" – podkreśla Jemioł.

Punktem kulminacyjnym Dnia Różowej Wstążki będzie podsumowanie liczby kroków zebranych w maju, w ramach dedykowanej rywalizacji w aplikacji Endomondo: "Avon WALK. Każdy krok ma znaczenie" i ogłoszenie liczby badań USG piersi, które zostaną dofinansowane w tym roku podczas październikowej akcji Gabinety z Różową Wstążką.

Dzień Różowej Wstążki honorowym patronatem objęła prezydent Warszawy Hanna Gronkiewicz-Waltz. Organizatorem Dnia Różowej Wstążki jest Avon Cosmetics Polska, który od 1998 roku prowadzi kampanię Avon kontra Rak Piersi.