epa03806515 Relatives at an entrance to the Pediatric Hospital Santobono in Naples, where five children are hospitalized after the bus' accident in southern Italy, 29 July 2013. At least 38 people died when a bus plunged off a highway in southern Italy, according to fire department officials. Five children were among the 11 injured passengers taken to hospital after the crash. The group was returning from a weekend pilgrimage and trip to a spa when the accident occurred east of Naples, between Monteforte Irpino and Baiano. EPA/FELICE DE MARTINO Dostawca: PAP/EPA. Archiwum PAP/EPA © 2017 / FELICE DE MARTINO
                                        

            Ponad 12 milionów Włochów zrezygnowało z leczenia lub przełożyło je na później z powodu kosztów bądź długich kolejek- wynika z przedstawionego raportu. Wskazuje on zarazem, że mieszkańcy Włoch wydają coraz więcej pieniędzy ze swojej kieszeni na kuracje.
      
            W ciągu roku liczba tych, którzy postanowili się nie leczyć, wzrosła o 1,2 miliona, czyli o 10,9 procent - odnotowano w raporcie sporządzonym przez Instytut Badań Społecznych Censis.

Włosi wydali w 2016 r. na prywatną służbę zdrowia ponad 35 miliardów euro. Suma ta z roku na rok rośnie.

Prawie jedna trzecia obywateli (31,8 procent) uważa, że w minionym roku stan publicznej służby zdrowia pogorszył się. 12,5 procent jest zdania, że uległ poprawie.

Podkreślono jednocześnie, że oddala się włoski model służby zdrowia dostępnej dla wszystkich. Cztery miesiące trzeba czekać na mammografię, o dwa miesiące dłużej niż przed trzema laty. Kolejka do kardiologa i ortopedy to ponad dwa miesiące, a na rezonans magnetyczny trzeba czekać 80 dni.

Dlatego coraz częściej pacjenci wybierają wizyty w prywatnych gabinetach, za które zazwyczaj płacą ponad 100 euro.

Jak wskazuje się w analizie raportu, 13 milionów Włochów w zeszłym roku borykało się z problemami finansowymi lub doświadczyło obniżenia poziomu życia z powodu wydatków na leczenie, poniesionych z własnej kieszeni. W tej liczbie jest 1,8 miliona osób, które popadły w ubóstwo.

Prawie 8 milionów osób przeznaczyło na ten cel swoje oszczędności lub zadłużyło się u rodziny, znajomych i w bankach.

Z Rzymu Sylwia Wysocka