epa02938663 Bather talk a walk or sunbathing on the edge of La Concha beach in San Sebastian, Spain, 27 September 2011. This region is usually cold in September.  EPA/JUAN HERRERO  EPA/JUAN HERRERO
Dostawca: PAP/EPA. PAP/EPA © 2016 / JUAN HERRERO
                                        

            Stosowanie kremu z filtrem z SPF powyżej 15 może zmniejszać ryzyko rozwoju czerniaka o 33 proc. w porównaniu ze stosowaniem kremów ze słabszym filtrem - informuje "Journal of Clinical Oncology".
      
            Wcześniejsze badania przynosiły różne rezultaty, dlatego naukowcy z Uniwersytetu w Oslo postanowili porównać dane dotyczące ponad 140 tys. kobiet (pochodzące z bazy NOWAC oraz Norweskiego Rejestru Nowotworów). Informacje na temat każdej z uczestniczek zbierane były średnio przez 10 lat.

Kobiety stosujące kremy z filtrem częściej deklarowały opalanie się w sposób naturalny, korzystanie z solariów, a także częściej doznawały poparzenia słonecznego niż panie nie używające kremów z filtrem. W rezultacie w tej drugiej grupie odnotowywano mniej zachorowań na raka skóry niż wśród osób stosujących filtry ze stosunkowo niskim wskaźnikiem ochrony przeciwsłonecznej (SPF, ang. sun protection factor).

W grupie stosującej kremy z SPF powyżej 15 ryzyko zachorowania na czerniaka było już jednak wyraźnie niższe.

Liczba zachorowań na czerniaka w Norwegii w ciągu ostatniej dekady rosła szybciej niż zachorowalność na inne rodzaje nowotworów. Obecnie co roku w tym kraju odnotowuje się około 2 tys. nowych zachorowań na czerniaka - komentują autorzy analizy.