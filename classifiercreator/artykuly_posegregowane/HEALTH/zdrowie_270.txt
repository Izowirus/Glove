epa04956284 (FILE) A file picture dated 23 March 2015 of biodegradable capsules by Ethical Coffee Company (ECC) lying next to a cup of coffee prior a press conference in Geneva, Switzerland. The inaugural International Coffe Day is observed on 01 October 2015.  EPA/SALVATORE DI NOLFI *** Local Caption *** 51857174 
Dostawca: PAP/EPA. PAP/EPA © 2018 / SALVATORE DI NOLFI
                                        

            Osoby cierpiące na chorobę Parkinsona, po spożyciu kofeiny, mają we krwi wyraźnie niższe stężenie tej substancji, niż osoby zdrowe - wynika z badania zamieszczonego w internetowym wydaniu czasopisma „Neurology”.
      
            Zdaniem naukowców z Uniwersytetu Juntendo w Tokio (Japonia) oraz Uniwersytetu w Toronto (Kanada) pomiar poziomu kofeiny we krwi może stanowić przydatny element procesu diagnozowania choroby Parkinsona, nawet na wczesnych etapach jej występowania.

Na podstawie badania prowadzonego na grupie 108 pacjentów z chorobą Parkinsona i 31 zdrowych ochotników w tym samym wieku specjaliści stwierdzili, iż pomiar stężenia kofeiny oraz jej metabolitów we krwi pozwala na prawidłowe rozpoznanie choroby w 98 przypadkach na 100.

Uczestnicy spożywali na co dzień takie same ilości kofeiny (równowartość dwóch filiżanek kawy). Mimo to u zdrowych osób jej stężenie wynosiło przeciętnie 79 pikomoli na 10 mikrolitrów krwi, a u osób z chorobą Parkinsona tylko 24 pikomole. Pacjenci z chorobą Parkinsona charakteryzowali się ponadto niższym poziomem dziewięciu spośród jedenastu badanych metabolitów.

Do ograniczeń badania można zaliczyć fakt, że w grupie badawczej nie uwzględniono osób będących w zaawansowanym stadium choroby. Co więcej wszyscy pacjenci biorący udział w badaniu znajdowali się pod wpływem leków, co mogło wpłynąć na jego ostateczne wyniki.

O szczegółach przedsięwzięcia możemy przeczytać na stronie: http://n.neurology.org/content/early/2018/01/03/WNL.0000000000004888