Terapia akupunkturą może zmniejszyć objawy łagodnych zaburzeń poznawczych - wynika z badań opublikowanych w piśmie "Acupuncture in Medicine".

      
            Naukowcy z chińskiego Uniwersytetu Wuhan przyjrzeli się pięciu pracom badawczym przeprowadzonym wcześniej w Chinach oraz na Zachodzie. W badaniach wzięło udział łącznie 568 osób z łagodnymi zaburzeniami poznawczymi, z których część leczona była nimodipiną. Zabiegi akupunktury przeprowadzano 3-5 razy w tygodniu przez co najmniej dwa miesiące. Kontrolna grupa uczestników przyjmowała tylko nimodypinę.

Po zestawieniu wszystkich wyników okazało się, że pacjenci, u których zastosowano akupunkturę jednocześnie z przyjmowaniem leku, lepiej radzili sobie podczas testów sprawdzających funkcje poznawcze (takich jak Mini-Mental State Exam, w skrócie MMSE), niż osoby stosujące sam lek.

Naukowcy zauważają, że większość analiz dotyczyła chińskich pacjentów, którzy w większym stopniu niż społeczeństwo zachodnie wierzą w działanie akupunktury, dlatego w celu potwierdzenia wyników chcieliby przeprowadzić szerzej zakrojone badania na Zachodzie.

Łagodne zaburzenia poznawcze to zespół objawów (głównie są to problemy z pamięcią) stanowiących często stan przejściowy pomiędzy normalnym procesem starzenia się a otępieniem. Każdego roku u około 5-10 proc. osób z łagodnymi zaburzeniami poznawczymi diagnozuje się demencję.