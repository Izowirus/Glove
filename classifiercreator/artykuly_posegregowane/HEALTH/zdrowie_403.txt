Solidarność zawiesza udział w dialogu z ministrem zdrowia Konstantym Radziwiłłem - poinformowała we wtorek  przewodnicząca Krajowego Sekretariatu Ochrony Zdrowia "NSZZ" Solidarność Maria Ochman. Argumentowała, że minister nie realizuje swoich zapowiedzi.
      
            "Solidarność zawiesza udział w dialogu z ministrem Radziwiłłem (...). To rezultat tego, że pan minister nie realizuje żadnych postulatów strony społecznej, odnosi klęski na każdym froncie" - powiedziała Ochman.

Wskazywała m.in. że w budżecie na przyszły rok nie przewidziano zapowiadanego wzrostu finansowania ochrony zdrowia, co - jak oceniła - "pokazuje, że minister nie potrafi zadbać właściwie o konstytucyjne zadania, które ma powierzone".

"To jest minister +nic nie mogę Radziwiłł+ (...). Obecny minister niestety powinien się podać do dymisji, to by było honorowe rozwiązanie i tego nie tylko od ministra, ale i od człowieka honoru, arystokraty, bym również wymagała" - dodała Ochman.