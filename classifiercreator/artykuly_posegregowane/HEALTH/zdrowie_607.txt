Do 2015 roku na świecie będzie blisko 270 milinów dzieci z nadwagą, w tym 91 milionów dotkniętych ciężką otyłością. Wiele z nich zachoruje na cukrzycę, choroby serca i inne poważne zaburzenia metaboliczne.

      
            Artykuł ostrzegający przed rosnącym w zatrważającym tempie problemie otyłości wśród dzieci ukazał się na łamach „Pediatric Obesity" z okazji Światowego Dnia Walki z Otyłością (który obchodzony jest 11 października). Jego autorami są badacze z World Obesity Federation w Londynie.

"Według globalnych szacunków, do roku 2025 będziemy mieli na świecie 268 mln dzieci, które zmagają się z problemem nadwagi. W przypadku 91 mln z nich będzie to nawet ciężka otyłość. Stanie się tak, jeśli nie powstrzymamy aktualnych trendów i nie wprowadzimy zmian w polityce zdrowotnej" - przestrzega główny autor publikacji, pediatra dr Tim Lobstein.

Jak czytamy w przygotowanym przez jego zespół raporcie, do 2025 roku na świecie będzie żyć 12 mln dzieci w wieku 5-17 lat z zaburzeniami tolerancji glukozy, 4 mln dzieci z cukrzycą typu 2, 27 mln z nadciśnieniem tętniczym i 38 milionów ze stłuszczeniem wątroby.

"Prognozy te powinny być dzwonkiem alarmowym dla osób pracowników służby zdrowia oraz osób odpowiedzialnych za politykę zdrowotna państw. Grozi nam nie tylko fala otyłości wśród najmłodszych, ale także epidemia chorób będących jej wynikiem - podkreśla dr Lobstein. - W pewnym sensie, mam nadzieję, że prognozy te nie sprawdzą się. Jest na to szansa, jeśli zmienimy obecne tendencje, a rządy poszczególnych krajów podejmą zdecydowane działania w celu zmniejszenia ryzyka otyłości u dzieci. Jednak jeśli tak się nie stanie, w 2025 roku będziemy mieć poważny, globalny problem ze zdrowiem naszych dzieci".