epa03677840 A Pakistani boy suffering from Measles receives oxygen treatment at a medical camp in Peshawar, Pakistan, 26 April 2013. Pakistani health authorities were scrambling to vaccinate thousands of children across the country after a measles outbreak. Measles was suspected to be the main cause for dozens of deaths last year in Sindh, Punjab, Balochistan and Khyber Pakhtunkhwa provinces, with most children dying because of post-measles complications, including pneumonia and diarrhea, according to media report. Archiwum PAP/EPA/ARSHAD ARBAB 
                                        

            W ostatnich miesiącach zwiększyła się liczba zakażeń spowodowanych przez odrę w Europie, szczególnie w Rumunii i Włoszech – alarmuje Światowa Organizacja Zdrowia (WHO).
      
            W styczniu 2017 r. odnotowano na naszym kontynencie 559 przypadków tej choroby. Głównym powodem jest spadek liczby szczepień przeciwko tej groźnej chorobie.

Według Europejskiego Centrum Kontroli Chorób (ECDC), jedynie w styczniu 2017 r. we Włoszech odnotowano 238 przypadków tej choroby. W Rumunii od stycznia 2016 r. do 10 marca 2017 r. zarejestrowano 3,4 tys. zakażeń oraz 17 zgonów z powodu odry. Z kolei Wielkiej Brytanii od lutego 2016 do stycznia 2017 r. było 575 przypadków tej infekcji.

Dyrektor WHO na Europę Zsuzsanna Jakab zwraca uwagę, że do zakażeń odrą dochodzi zarówno w obrębie poszczególnych krajów europejskich, jak też jest ona przenoszona miedzy poszczególnymi państwami. "To się nie zmieni, dopóki odpowiedni odsetek Europejczyków nie będzie zaszczepiony przeciwko odrze" – podkreśla.

WHO wyjaśnia, że pełną ochronę przed tym zakażeniem daje zaszczepienie co najmniej 95 proc. populacji. Jeśli szczepionych jest mniej osób, zwiększa się ryzyko infekcji i wzrasta liczba zakażeń. Tak jest w Rumunii, we Włoszech, a także we Francji, Niemczech, Wielkiej Brytanii, Szwajcarii i Ukrainie.

Dr Paweł Grzesiowski z Centrum Medycyny Zapobiegawczej i Rehabilitacji w Warszawie ostrzega, że odra jest jedną z najniebezpieczniejszych chorób zakaźnych. Jest to chorobą o bardzo wysokiej zaraźliwości, a gdy dojdzie do zakażenia, jej przebieg jest trudny do przewidzenia. Nawet jedna trzecia przypadków ma różnego typu, prowadzące nawet do śmierci powikłania, np. neurologiczne, w tym ostre zapalenie mózgu. Przed odrą skutecznie chronią jedynie szczepienia.