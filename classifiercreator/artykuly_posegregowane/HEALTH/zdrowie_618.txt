epa05059003 Two foreign tourists wear masks at Tiananmen Square during a haze day in Beijing city, China, 08 December 2015. Beijing has issued its first red alert for air pollution under a four-tier emergency response system created in October 2013. The red alert which is the most serious level for Air Quality Index (AQI), last from 7 a.m. on 08 December to 12 a.m. on 10 December. EPA/WU HONG Dostawca: PAP/EPA. Archiwum PAP/EPA © 2016 / WU HONG
                                        

            Dziewięciu na 10 ludzi żyje w otoczeniu, w którym poziom zanieczyszczenia powietrza jest nadmierny, co przyczynia się do występowania m.in. udarów, chorób serca i raka płuc - poinformowała Światowa Organizacja Zdrowa (WHO) w opublikowanym we wtorek raporcie.
      
            92 proc. mieszkańców Ziemi oddycha powietrzem, którego zanieczyszczenie przekracza ustalone przez WHO normy określające limity drobnych cząstek stałych (PM2,5).

W największym stopniu dotyczy to Azji Południowo-Wschodniej, krajów położonych we wschodniej części Morza Śródziemnego i zachodniego Pacyfiku. Poza obiema Amerykami, we wszystkich innych regionach świata mniej niż 20 proc. ludności żyje w miejscach, w których jakość powietrza odpowiada normom WHO.

Raport opiera się na danych z 3 tys. miejsc na całym świecie. Został przygotowany we współpracy z brytyjskim uniwersytetem w Bath.

Dr Maria Neira, szefowa departamentu zdrowia publicznego w WHO, podkreśliła, że istnieją rozwiązania tego stanu rzeczy. Jak sprecyzowała, chodzi o "bardziej zrównoważone systemy transportu, zarządzania odpadami, wykorzystywania przez gospodarstwa domowe pieców i czystszych paliw, a także energię odnawialną i redukcję zanieczyszczeń".

WHO szacuje, że z zanieczyszczeniem powietrza ma związek ok. 3 mln zgonów rocznie. Prawie 90 proc. tych zgonów przypada na kraje o niskim lub średnim dochodzie, a niemal dwa zgony na trzy na regiony Azji Południowo-Wschodniej i zachodniego Pacyfiku.