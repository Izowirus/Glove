Lublin, 14.10.2010. Kobieta podczas badania spirometrycznego płuca, 14 bm. w Lublinie. Dziś wypada Światowy Dzień Spirometrii. (kkk) PAP/Wojciech Pacewicz PAP © 2016 / Wojciech Pacewicz
                                        

            Młodzież cierpiąca na astmę częściej ma wyższy poziom lęku i stresu niż zdrowi rówieśnicy - wykazały badania, których wyniki zaprezentowano podczas dorocznego zjazdu American Academy of Allergy, Asthma and Immunology, który trwa w Los Angeles.
      
            Naukowcy ze Szpitala Henry'ego Forda w Detroit przeprowadzili testy w grupie 38 pacjentów (w wieku 14-17 lat) z astmą. Poziom ich stresu i lęku porównano następnie z wynikami grupy zdrowych rówieśników.

Badacze ustalili, że na podwyższony poziom stresu i lęku u nastolatków wpływały głównie nocne przebudzenia z powodu duszności i kaszlu, spłycenie oddechu oraz ograniczenie aktywności.

"Te informacje powinny być istotne dla lekarzy, którzy udzielają młodym pacjentom porad, w jaki sposób radzić sobie z objawami astmy" - mówi autorka analizy dr Cathryn Luria.

"Choć zidentyfikowaliśmy zależność pomiędzy objawami astmy a stresem i lękiem, nie jest jednoznaczne, co pojawia się pierwsze - objawy choroby czy może podwyższony poziom stresu i lęku. Być może uda się to ustalić podczas kolejnych obserwacji" - dodaje badaczka.