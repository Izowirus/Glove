epa01245478 Thickness of a schoolboy’s body fat is being measured in Nagykanizsa, some 210km southwest of Budapest, Hungary, 04 February 2008. A study called IDEFICS to prevent overweight and obesity - which is co-ordinated by the Prevention Research and Social Medicine Institute of the University of Bremen, Germany - is simultaneously being performed in 12 European countries. IDEFICS focuses on eating, nutrition and life conduct, based on data from 17,000 children involved, volunteers of 3-10 years of age. With the number of obese children multiplied seven times between 1975 and 2000 in Hungary, the purpose of the study is to gather information as to how to develop a healthy lifestyle for the youths.  EPA/Varga György  HUNGARY OUT
Dostawca: PAP/EPA. PAP/EPA © 2018 / Varga György
                                        

            Dzieci i nastolatki, których matki przestrzegają pięciu zdrowych nawyków - m.in. stosują zbilansowaną dietę i regularnie ćwiczą - w znacznie mniejszym stopniu są zagrożone otyłością - wynika z amerykańskich badań opisanych w magazynie "BMJ".
      
            Naukowcy z bostońskiej uczelni Harvard T.H. Chan School of Public Health wyodrębnili pięć zdrowych zwyczajów matek, które mogą mieć związek z masą ciała dzieci. Ich zdaniem są to: przestrzeganie zbilansowanej diety, regularne ćwiczenia fizyczne, utrzymywanie właściwej wagi, umiarkowane picie alkoholu i powstrzymywanie się od palenia papierosów. W przypadku dzieci matek, które stosują się do tych zasad, prawdopodobieństwo otyłości jest o 75 proc. mniejsze, niż wśród dzieci, których matki nie mają takich nawyków.

Kiedy zarówno matka, jak i dziecko przestrzegało tych zasad, ryzyko otyłości spadało o 82 proc. w porównaniu z matkami i dziećmi, które tego nie robiły.

"Nasze badanie jako pierwsze pokazuje, że ogólnie zdrowy tryb życia ma większe znaczenie, niż pojedyncze działania matek, jeśli chodzi o zmniejszenie ryzyka otyłości u dzieci" - powiedział współautor badania Qi Sun.

W USA jedno na pięcioro dzieci i nastolatków w wieku 6-19 lat jest otyłe, co wiąże się z ryzykiem cukrzycy, chorób serca i innych dolegliwości metabolicznych w późniejszym życiu. Choć wiadomo, że w występowaniu otyłości dużą rolę odgrywa genetyka, to duży wzrost liczby osób otyłych jest najprawdopodobniej związany ze zmianami w stylu życia i diecie.

Na potrzeby badania opisanego w "BMJ" naukowcy obserwowali związek między stylem życia matek a ryzykiem otyłości wśród dzieci w wieku 9-18 lat. Przejrzeli dane na temat prawie 25 tys. dzieci zaangażowanych w badanie "Growing Up Today Study", urodzonych przez prawie 17 tys. kobiet uczestniczących w badaniu "Nurses' Health Study II".

Okazało się w ciągu pięciu lat na otyłość zapadło 1282 dzieci, czyli 5,3 proc. Z tym stanem rzeczy w dużej mierze związek miała otyłość matek, palenie papierosów i brak aktywności fizycznej.

Z kolei największy spadek ryzyka otyłości wśród dzieci dotyczył właśnie tych kobiet i dzieci, które przestrzegały zdrowych nawyków, a wiele z tych czynników miało widoczny wpływ rozpatrywanych indywidualnie. Np. dzieci kobiet, które utrzymywały właściwą masę ciała (BMI - ang. body mass index - w granicach 18,5-24,9), miały o 56 proc. niższe ryzyko bycia otyłym, podczas gdy dzieci matek, które nie paliły - o 31 proc. niższe.

Rzadziej otyłe były również dzieci matek, które piły małe lub umiarkowane ilości alkoholu, w porównaniu z dziećmi kobiet niepijących alkoholu w ogóle. Ponieważ niewiele kobiet w badaniu piło dużo alkoholu, naukowcy nie mogli określić związku między tym czynnikiem a otyłością wśród dzieci.

Ku zaskoczeniu naukowców wzory żywienia matek nie były związane z otyłością u dzieci, prawdopodobnie z tego powodu, że dieta małoletnich podlega wielu czynnikom, m.in. menu szkolnej stołówki czy miejscowych lokali gastronomicznych.

Wnioski z badania mogą stanowić wzmocnienie dla rodzinnych strategii zapobiegania otyłości i pokazują, że wybory matek mogą mieć kluczowy wpływ na zdrowie dzieci.