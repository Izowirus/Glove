Warszawa, 02.08.2017. Smutna kobieta siedząca wieczorem na fotelu w domu. (jt/am)

***UWAGA!!! ZDJĘCIA NIE MOGĄ BY Ć WYKORZYSTANE  DO TEMATÓW O CHOROBACH WENERYCZNYCH ORAZ PSYCHICZNYCH Z WYŁĄCZENIEM DEPRESJI*** Archiwum fot. PAP/Jacek Turczyk
                                        

            Błędne metody badawcze mogą wyolbrzymiać rozpowszechnienie depresji - informuje "Canadian Medical Association Journal". Badający występowanie depresji naukowcy często korzystają bowiem z wypełnianych przez pacjentów kwestionariuszy, zamiast z wywiadów diagnostycznych przeprowadzanych przez specjalistów.
      
            "Te badania zafałszowują rzeczywistą częstość występowania depresji, niekiedy dramatycznie, co sprawia, że bardzo trudno jest skierować odpowiednie środki do rozwiązywania problemów napotykanych przez pacjentów" - powiedział dr Brett Thombs z Lady Davis Institute of Jewish General Hospital i McGill University, główny autor badania (http://www.cmaj.ca/lookup/doi/10.1503/cmaj.170691).

Jego zdaniem wypełniane przez pacjentów kwestionariusze mogą być wykorzystywane do wstępnej oceny i wytypowania osób, mogących mieć problemy ze zdrowiem psychicznym. Jednak postawienie wiarygodnej diagnozy i rozpoznanie dodatkowych problemów wymaga dokładniejszych badań.

Autorzy sugerują, że badacze często używają kwestionariuszy samoopisowych, ponieważ wywiady diagnostyczne są czasochłonne i kosztowne.

"Ponadto badania z dramatycznymi wynikami wydają się być akceptowane przez bardziej prestiżowe czasopisma i przyciągnąć więcej uwagi ze strony opinii publicznej niż badania, których ustalenia są skromniejsze. Może to również zachęcić niektórych badaczy do zgłaszania wyników kwestionariuszy zamiast prowadzenia stosownych wywiadów diagnostycznych" - powiedziała dr Thombs.