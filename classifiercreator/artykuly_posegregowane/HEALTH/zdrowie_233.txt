Kraków, 25.06.2015. Kocią kawiarnię "Kociarnia" otwarto w Krakowie, 25 bm.  Można tu wypić kawę i zjeśc deser w towarzystwie mieszkających tam kotów wziętych ze schroniska, które teraz na stałe znajdą tutaj swój nowy dom. Jeśli ktoś się ze zwierzęciem zaprzyjaźni, będzie go mógł adoptować, a na jego miejsce trafią następne, które otrzymają szansę na znalezienie kochającego właściciela.  (jb/mgut)   PAP/Jacek Bednarczyk PAP © 2018 / Jacek Bednarczyk
                                        

            Zwierzęta domowe przynoszą korzyści osobom z chorobami i zaburzeniami psychicznymi - wynika z obszernego badania przeprowadzonego przez naukowców z uniwersytetów w Liverpoolu, Manchesterze i Southampton.
      
            Jego wyniki pojawiły się w najnowszym numerze pisma "BMC Psychiatry" (https://bmcpsychiatry.biomedcentral.com/articles/10.1186/s12888-018-1613-2).

Zdaniem autorów artykułu coraz częściej docenia się funkcję terapeutyczną zwierząt domowych w odniesieniu do zdrowia psychicznego. Nie przeprowadzono jednak systematycznego przeglądu dowodów związanych z wyżej wymienioną zależnością.

Najnowsze badanie koordynowane przez dr Helen Brooks z Instytutu Psychologii, Zdrowia i Społeczeństwa Uniwersytetu w Liverpoolu miało na celu zbadanie zakresu, charakteru i jakości dowodów, które wskazują na użyteczność posiadania zwierząt domowych przez osoby z problemami psychicznymi.

Naukowcy dokonali przeglądu 17 dużych międzynarodowych publikacji, aby określić pozytywne, negatywne i neutralne skutki posiadania zwierząt domowych.

Zwrócono uwagę na dużą "intensywność" relacji pomiędzy uczestnikami badania a zwierzętami towarzyszącymi, a także na wieloaspektowe sposoby, w jakie zwierzęta domowe przyczyniły się do pracy nad poprawą stanu psychicznego właścicieli, zwłaszcza w czasie kryzysu.

Autorzy badania zauważyli jednak istnienie pewnych negatywnych aspektów z posiadania zwierząt domowych. Były nimi przede wszystkim praktyczne i emocjonalne obciążenia związane z codzienną opieką oraz psychologiczny wpływ utraty zwierzęcia na stan psychiki pacjenta.

"Nasze wnioski sugerują, że zwierzęta domowe przynoszą duże korzyści osobom z zaburzeniami psychicznymi - mówi dr Brooks. - Aby zbadać charakter i zakres tej zależności, konieczne są dalsze badania, obejmujące różne rodzaje zwierząt towarzyszących w aspekcie zdrowia psychicznego oraz sposobów, w jakie można je włączyć do wspierania terapii osób z problemami psychicznymi".

kap/ zan/
      
  
    TEMATY:
          
              zwierzęta,
          psychologia