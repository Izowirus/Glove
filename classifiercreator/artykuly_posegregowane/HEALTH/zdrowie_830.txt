epa03610675 A person smokes an electronic cigarette in Nice, France, 05 March 2013. Media reports on 05 March state that French Minister for Social Affairs and Health Marisol Touraine is to launch an investigation into the side effects of the flavours used in the electronic cigarettes. The French Agency for Safety and Health Products (AFSSAPS) already in 2011 had recommended not to use them. EPA/SEBASTIEN NOGIER 
Dostawca: PAP/EPA. Archiwum PAP/EPA © 2015 / SEBASTIEN NOGIER
                                        

            Zakaz sprzedaży osobom poniżej 18. roku życia elektronicznych papierosów, ograniczenia w zakresie ich reklamy i promocji oraz wprowadzenie wobec nich wymagań technicznych – to zapisy, które mają się znaleźć w nowej ustawie antytytoniowej.
      
            Resort zdrowia przewiduje, że znowelizowana ustawa o ochronie zdrowia przed następstwami używania tytoniu i wyrobów tytoniowych wejdzie w życie w drugim kwartale przyszłego roku.

Projektowane przepisy wynikają z konieczności wdrożenia dyrektywy Parlamentu Europejskiego i Rady z kwietnia 2014 r. dotyczących produkcji, prezentowania i sprzedaży wyrobów tytoniowych i wyrobów powiązanych.

Celem wprowadzanych regulacji ma być ochrona przed szkodliwymi następstwami używania wyrobów tytoniowych i elektronicznych papierosów.

W projekcie ma znaleźć się zakaz sprzedawania e-papierosów młodzieży poniżej 18. roku życia. W miejscach sprzedaży będą musiały pojawić się ostrzeżenia tekstowe, tak jak w przypadku „tradycyjnych” wyrobów tytoniowych. Ograniczone maja też zostać miejsca palenia elektronicznych papierosów, czyli spożywania za pomocą e-papierosa pary zawierającej nikotynę.

Nowela ma wprowadzić również zakaz sprzedaży wyrobów tytoniowych oraz wyrobów powiązanych na odległość, w tym sprzedaży transgranicznej. Projekt miałby zawierać także zakaz wprowadzania do obrotu wyrobów tytoniowych o charakterystycznym aromacie oraz zawierających dodatki określone w ustawie.

Planowane są ograniczenia w zakresie reklamy i promocji wyrobów tytoniowych oraz wyrobów powiązanych (elektroniczne papierosy lub pojemniki zapasowe). Ich producenci i importerzy mają zostać zobowiązani do przekazywania określonych przepisami ustawy sprawozdań, zgłoszeń, analiz, informacji itp.

Planowane jest wprowadzenie nowych ostrzeżeń na opakowaniach wyrobów tytoniowych oraz wyrobów powiązanych.

Projektowana ustawa ma wprowadzić też wymóg otrzymania zezwolenia na dopuszczenie do obrotu nowatorskiego wyrobu tytoniowego. Przepisy mają zobowiązywać importerów i producentów papierosów elektronicznych lub pojemników zapasowych, aby co najmniej sześć miesięcy przed planowanym wprowadzeniem do obrotu tych produktów zgłaszali taki zamiar. Wprowadzone też mają zostać wymagania techniczne dla producentów lub importerów w stosunku do papierosów elektronicznych lub pojemników zapasowych.

Efektem planowanych rozwiązań ma być zwiększenie kontroli nad obrotem wyrobami tytoniowymi i papierosami elektronicznymi oraz ograniczenie dostępu do tych wyrobów dzieciom i młodzieży.

Apeluje o to od dłuższego czasu m.in. rzecznik praw dziecka Marek Michalak, który występował w przeszłości w tej sprawie do resortu zdrowia. Według niego za wprowadzeniem restrykcyjnych warunków sprzedaży i marketingu e-papierosów przemawiają te same względy, które dotyczą papierosów tradycyjnych. Wyjaśniał, że składnikiem obu rodzaju produktów jest nikotyna - substancja psychoaktywna o właściwościach silnie uzależniających.