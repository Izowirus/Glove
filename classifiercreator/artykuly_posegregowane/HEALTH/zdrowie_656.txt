epa05138467 A picture dated 30 January 2016 showing the mosquito Aedes Aegypti in San Jose, Costa Rica. Costa Rica's Health Ministry announced on 31 January 2016, that as part of efforts to combat the Aedes Aegypti that transmits zika, dengue and chikunguna, it plans to use a bacteria to attack it. The bacteria called 'spinosad' (Saccharopolyspora spinosa) is applied as a pill in water tanks large, natural or not, where mosquito breeding is suspected. A panel of WHO-appointed experts is to meet 01 February 2016 to advise WHO chief Margaret Chan whether the situation should be classified as a so-called public health emergency of international concern, as was the case with Ebola. EPA/Jeffrey Arguedas Dostawca: PAP/EPA. Archiwum PAP/EPA © 2016 / Jeffrey Arguedas
                                        

            W Polsce brak jest warunków środowiskowo-klimatycznych, które mogłyby spowodować rozprzestrzenianie się wirusa Zika - uspokaja Główny Inspektorat Sanitarny w związku potwierdzeniem choroby u dwóch osób. Jednocześnie odradza kobietom w ciąży podróże w rejony występowania Zika.
      
            Badania przeprowadzone w laboratorium na Uniwersytecie Warszawskim potwierdziły obecność wirusa Zika u dwóch osób, które wróciły z Dominikany i Kolumbii. Wirus Zika przenoszą tropikalne komary Aedes. Występuje w regionach Ameryki Południowej i Centralnej, Azji Południowo-Wschodniej oraz na wyspach Pacyfiku. W USA i Europie odnotowano kilka przypadków zachorowań u osób powracających z terenów o podwyższonym ryzyku zakażenia.

"W Polsce brak jest warunków środowiskowo-klimatycznych, które mogłyby spowodować rozprzestrzenianie się choroby w naszym kraju. Dlatego też, ryzyko wystąpienia przypadków zakażeń i zachorowań wywołanych wirusem Zika u osób zamieszkujących w Polsce jest związane z wyjazdami turystycznymi do regionów geograficznych powszechnego występowania komarów przenoszących wirusa Zika. Zakażenia nie szerzą się z człowieka na człowieka w zwykłych sytuacjach życia codziennego. Notowano natomiast sytuacje przeniesienia zakażenia drogą płciową" - informuje GIS.

Wirus Zika jest groźny dla kobiet w ciąży. Najprawdopodobniej wywołuje wady wrodzone u nowonarodzonych dzieci w postaci małogłowia (mikrocefalii) oraz objawy neurologiczne w postaci porażeń.

W opublikowanej w środę informacji, Inspektorat wskazuje, że kobiety w ciąży oraz planujące ciążę powinny zdecydowanie odłożyć podróż w rejony występowania Zika. Z kolei kobiety, które już powróciły z tych regionów, zdaniem GIS powinny skonsultować się lekarzem ginekologiem-położnikiem, który podejmie decyzję dotyczącą dalszego postępowania diagnostycznego albo udzieli porady w zakresie planowania ciąży.

Jednocześnie GIS przypomina, że gorączka w okresie do 2-3 tygodni od powrotu z krajów tropikalnych może wskazywać na zachorowanie na choroby tropikalne, do których należą malaria, denga, żółta gorączka czy też Zika. Niepokojące mogą być także bóle głowy, mięśni lub stawów, bóle zagałkowe, zapalenia spojówek i wystąpienie wysypki grudkowej. W takiej sytuacji należy zgłosić się do lekarza i poinformować go o historii podróży.

Szczegółowe informacje dla osób powracających znajdują się na stronach Głównego Inspektoratu Sanitarnego.