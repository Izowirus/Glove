Warszawa, 02.08.2017. Smutna kobieta w szlafroku w domu, w deszczowy, chłodny dzień. (jt/am) ***UWAGA!!! ZDJĘCIA NIE MOGĄ BYĆ WYKORZYSTANE  DO TEMATÓW O CHOROBACH WENERYCZNYCH ORAZ PSYCHICZNYCH Z WYŁĄCZENIEM DEPRESJI*** Archiwum fot. PAP/Jacek Turczyk
                                        

            Przeprowadzona na wielką skalę analiza genomów osób z depresją ujawniła 44 sprzyjające jej warianty genetyczne, z czego 30 jest dotychczas nieznanych - informuje "Nature Genetics".
      
            Na depresję cierpi około 14 proc. ludności świata, z czego tylko połowa dobrze reaguje na istniejące metody leczenia.

Analiza porównująca genomy ponad 135 tys. osób z depresją oraz grupę kontrolną 345 tys. osób była prowadzona przez Psychiatric Genomics Consortium - ponad 200 naukowców z całego świata pod kierunkiem University of North Carolina School of Medicine(USA) oraz University of Queensland (Australia).

Udało się zidentyfikować 44 warianty związane z podwyższonym ryzykiem depresji. Niektóre z nich mają związek także z innymi zaburzeniami psychicznymi – na przykład schizofrenią.

Zdaniem autorów badań uzyskane wyniki mogą się przyczynić do opracowania nowych, ulepszonych terapii. Nie jest jednak jasne, w jaki sposób niektóre z tych genów wpływają na rozwój depresji, zaś opracowanie terapii działającej na wszystkie warianty genów nie wydaje się możliwe.

Wiele zidentyfikowanych podczas badania wariantów genetycznych ma bezpośredni związek z działaniem obecnie stosowanych leków przeciwdepresyjnych. Analiza sugeruje także związek pomiędzy nadwagą i otyłością a ciężką depresją.