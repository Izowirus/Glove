Warszawa, 13.09.2012. Konferencja prasowa Dr Pierre Dukana, twórcy diety Dukana. Nz. potrawy przygotowane wg diety.  (soa) PAP/Grzegorz Jakubowski Archiwum PAP © 2017 / Grzegorz Jakubowski
                                        

            Drastyczna dieta i intensywny trening - dla wielu to sposób na szybkie uzyskanie smukłej sylwetki. Jak wyjaśnia trener i specjalista ds. dietetyki, Emilia Ostrowska, to jedynie sposób nie na wymarzoną sylwetką, ale efekt jo-jo.
      
            "Często, kiedy chcemy osiągnąć wiele celów w bardzo krótkim czasie decydujemy się na taki krok – i niestety równie często nie kończy się to wymarzoną sylwetką, ale efektem jo-jo" - wyjaśnia Emilia Ostrowska.

Jak zatem właściwe zbilansować dietę odchudzającą, tak, by można było również poddać się intensywnym treningom? Jak zaznacza trener i dietetyk, kluczem do pięknego, zdrowego ciała jest wyeliminowanie z diety przetworzonych składników i zastąpienie ich naturalną, zdrową żywnością.

"Jednocześnie musimy pamiętać, aby nie okrajać zbyt radykalnie ilości spożywanych kalorii – powinniśmy schodzić z nich stopniowo, żeby przyzwyczaić do tego organizm.

Istotne będzie na pewno ograniczenie cukru we wszelkiej postaci, tłuszczów trans czy dań gotowych (typu fast food). Pomoże na pewno także wprowadzenie dużej ilości warzyw – np. w postaci koktajli czy sałatek. Warto pamiętać także o rozsądnym rozłożeniu posiłków w ciągu dnia – tak, abyśmy nie robili między nimi zbyt długich przerw, co pozwoli nam odsunąć ryzyko napadów tzw. wilczego głodu (zazwyczaj wieczorem przed snem)" - tłumaczy Ostrowska.

Ekspert przypomina również o odpowiednim nawodnieniu organizmu. "Niestety często o tym zapominamy, a co mocno odbija się na naszym samopoczuciu i wyglądzie. Przy dobrze skomponowanej diecie organizm z jednej strony będzie redukował tkankę tłuszczową, a z drugiej wciąż będzie gotów na intensywne treningi" - zapewnia.