Łódź, 13.03.2017. Zdjęcie ilustracyjne do tematu: depresja, próby samobójcze. (gm/awol) Archiwum fot. PAP/Grzegorz Michałowski
                                        

            Oczekiwana długość życia mężczyzn dotkniętych chorobą psychiczną jest o 10,2 lat krótsza, a kobiet - o 7,3 lat krótsza, niż zdrowych psychicznie osób - wynika z raportu Australian National University opublikowanego w piśmie "The Lancet Psychiatry".
      
            Naukowcy poddali analizie dane dotyczące mieszkańców Danii w wieku 16-94 lat. Dane gromadzono w latach 1994-2014.

"Martwi fakt, że różnica dotycząca długości życia pomiędzy osobami zdrowymi i chorymi psychicznie w ostatnich dekadach nie zmniejszyła się pomimo wysiłku włożonego w zapobieganie samobójstwom i innym problemom" - mówi autorka raportu dr Annette Erlangsen.

Choć różnica w istocie pozostała, zmieniły się wiodące przyczyny zgonów osób cierpiących na zaburzenia psychiczne. Oprócz pozostającego bez zmian problemu samobójstw, podwoiła sięliczba zgonów spowodowanych nowotworami i chorobami układu sercowo-naczyniowego, a także nadmiernym spożywaniem alkoholu.

Wyniki te wskazują na potrzebę wdrożenia lepszych metod zapobiegania wczesnym zgonom. Nie wystarczy samo przepisywanie leków - podkreślają autorzy.

Szczegóły można znaleźć na stronie:
http://www.thelancet.com/journals/lanpsy/article/PIIS2215-0366(17)30429-7/abstract