epa05059011 A child wearing protective mask against smog rides a scooter assisted by a relative in Beijing, China, 08 December 2015. City schools closed on 08 December as Beijing issued its first-ever smog red alert, advising residents to stay indoors and children not to go to school until 10 December lunchtime. The new alert issued by the city's emergency management headquarters represented the highest-level warning issued for the first time since a four-colour scale was introduced in 2013.  EPA/ROLEX DELA PENA 
Dostawca: PAP/EPA. PAP/EPA © 2017 / ROLEX DELA PENA
                                        

            Siedemnaście milionów dzieci poniżej roku życia oddycha zanieczyszczonym powietrzem, co zagraża rozwojowi ich mózgów – ostrzegł we środę UNICEF.
      
            W najgorszym położeniu są dzieci z Azji Południowej – ponad 12 milionów zamieszkuje obszary, na których zanieczyszczenie sześciokrotnie przekracza bezpieczny poziom. W przypadku Azji wschodniej i Pacyfiku problem dotyczy dalszych czterech milionów.

Jak podkreślili przedstawiciele UNICEF, wdychanie powietrza zanieczyszczonego cząstkami stałymi może prowadzić do uszkodzenia tkanki mózgowej i zaburzać rozwój poznawczy dziecka. Prowadzi to do obniżenia jego inteligencji, osłabienia pamięci, gorszych wyników testów i innych problemów zarówno neurologicznych, jak i behawioralnych. Skutki mogą się utrzymywać przez resztę życia. Mózgi małych dzieci są szczególnie wrażliwe — mogą ulec uszkodzeniu pod wpływem dawki zanieczyszczeń mniejszej, niż w przypadku osoby dorosłej. Zagrożeniom sprzyja ponadto sposób, w jaki oddychają dzieci - oraz mniejsza odporność.

Jak wskazują cytowane przez UNICEF badania, cząstki stałe mogą wywoływać proces zapalny uszkadzając barierę krew-mózg, (która w normalnych warunkach chroni mózg przed toksynami). Ponadto niektóre specyficzne cząstki – na przykład magnetytu - mogą powodować stres oksydacyjny, który często jest przyczyną chorób neurodegeneracyjnych. Policykliczne węglowodory aromatyczne emitowane przez samochody przyczyniają się do utraty lub uszkodzenia istoty białej w mózgu istotę białą tworzą włókna, dzięki którym komunikują się komórki nerwowe z różnych części mózgu).

Zagrożenie pojawia się już w czasie ciąży. Najnowsze analizy wskazują, że zanieczyszczenia mogą przedostać się przez łożysko i wpływać na rozwijający się mózg dziecka.

Narastająca urbanizacja, brak odpowiedniej ochrony oraz działań zmniejszających zanieczyszczenie sprawiają, że zagrożenie będzie dotyczyło coraz większej liczby dzieci. Eksperci wzywają do ograniczania emisji, inwestowania w nowe źródła energii, tworzenia obszarów zieleni, szerszego stosowania masek oraz systemów oczyszczających powietrze. Dzieci nie powinny przemieszczać się w czasie godzin największego zanieczyszczenia powietrza.

W listopadzie smog w stolicy Indii – Delhi był tak niebezpieczny, że zamknięto wiele szkół. W północnych Chinach zanieczyszczenie powietrza skraca życie średni o trzy lata – wynika z szacunków ekspertów. Jak wykazują zdjęcia satelitarne, problem narasta także w miastach Afryki.