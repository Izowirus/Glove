Lublin, 15.03.2016. Płyn leczniczy Amol, 15 bm. Główny Inspektor Farmaceutyczny wycofał 14 bm. z obrotu w całym kraju płyn Amol w butelkach o pojemności 250 ml. W uzasadnieniu decyzji podano, że w jedenastu seriach produktu może znajdować się szkło. (kru) PAP/Wojciech Pacewicz PAP © 2016 / Wojciech Pacewicz
                                        

            Główny Inspektor Farmaceutyczny wycofał z obrotu na terenie całego kraju 11 serii Amolu. Jak poinformowano w uzasadnieniu, wytwórca nie może wykluczyć obecności szkła w tych seriach.

      
            Decyzja ma rygor natychmiastowej wykonalności i jest efektem wniosku, który wpłynął do Głównego Inspektora Farmaceutycznego 14 marca 2016 r.

"Strona po otrzymaniu powyższej decyzji, zobowiązana jest do natychmiastowego podjęcia działań określonych w przepisach rozporządzenia Ministra Zdrowia z dnia 12 marca 2008 r. w sprawie określenia szczegółowych zasad i trybu wstrzymywania i wycofywania z obrotu produktów leczniczych i wyrobów medycznych" - podkreślono w uzasadnieniu decyzji.

Chodzi o następujące serie: 328420 (data ważności do 10.2019 r.), 333160 (data ważności do 11.2019), 331220 (data ważności:11.2019 r.), 331219 (data ważności 12.2019 r.), 335073 (data ważności 12.2019 r.), 333604 (data ważności: 12.2019 r.), 333320 (data ważności: 12.2019 r.), 335255 (data ważności: 12.2019 r.), 335087 (data ważności: 12.2019 r.), 335717 (data ważności: 01.2020 r.), 335457 (data ważności: 01.2020 r.).