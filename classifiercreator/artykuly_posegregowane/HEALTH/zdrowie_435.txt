epa03434980 A close-up view of an olive on a tree during the olive harvest season in the central Gaza Strip, 15 October 2012. Farmers across the Palestinian territories have started to harvest their olives, with many making their own olive oil and soap both for personal use and for sale.   Archiwum PAP/EPA/ALI ALI 
                                        

            Związek znajdujący się w oliwie z oliwek bierze udział w procesach, które mogą zapobiegać rozwojowi raka mózgu i prowadzić do spowolnienia już istniejącej choroby - donoszą naukowcy z Edynburga na łamach pisma „Journal of Molecular Biology”.
      
            Zespół dr. Gracjana Michlewskiego z Wydziału Nauk Biologicznych Uniwersytetu w Edynburgu analizował wpływ kwasu oleinowego, czyli podstawowego składnika oliwy z oliwek, na aktywność zlokalizowanej w komórkach mózgu cząstki miR-7, o której wiadomo, że ma zdolność do hamowania rozrostu guzów nowotworowych poprzez ograniczanie ich żywotności i inwazyjności. Eksperymenty prowadzono na ludzkich liniach komórkowych.

Okazało się, że kwas oleinowy ma pozytywny wpływ na aktywność miR-7, gdyż zapobiega powstawaniu białka komórkowego zwanego MSI2, które jest inhibitorem miR-7. „W ten właśnie sposób przejawia się antynowotworowe działanie oliwy z oliwek” - wyjaśnia dr Michlewski.

Jak dodaje, jest zbyt wcześnie, aby stwierdzić z całą pewnością, że spożywanie oliwy chroni przed wystąpieniem raka mózgu, jednak opisane odkrycie wskazuje, iż warto podążyć tym tropem.

„Choć nie możemy jeszcze powiedzieć, że dieta bogata w oliwa z oliwek sprawi, iż unikniemy raka, to jednak nasze odkrycie pokazuje, że kwas oleinowy wspiera produkcję substancji hamujących rozwój guza, co może mieć wpływ na zdrowie mózgu” - zaznacza badacz.

Więcej informacji na temat badania jest dostępnych na stronie: http://www.sciencedirect.com/science/article/pii/S0022283617301997).

kap/ ekr/