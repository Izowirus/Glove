epa05151892 A picture made available on 09 shows Ana Beatriz, a baby girl with microcephaly, celebrates her fourth months in Lagoa do Carro, Pernambuco, Brazil, 08 February 2016. The Zika virus has not yet officially been proven to have a relation with microcephaly and no connection to the virus was found in the case of this girl, but increasing cases of microcephaly have been observed lately in regions where the Zika virus has been spreading. EPA/Percio Campos 

                                        

            Specjaliści w Europie i USA znaleźli nowe dane sugerujące, że wirus Zika może powodować u kobiet w ciąży małogłowie płodu – informuje „New England Journal of Medicine”. Wciąż nie ma jednak całkowitej pewności w tej sprawie.
      
            Dotychczas jedynie podejrzewano, że przenoszony przez komary Aedes aegypti wirus Zika może u kobiet w ciąży powodować małogłowie płodu, ponieważ wskazywał na to wzrost przypadków tego zaburzenia u noworodków przychodzących na świat w Brazylii, po tym, gdy w maju 2015 r. zwiększyła się tam liczba przypadków zakażenia tym patogenem.

Specjaliści szpitala uniwersyteckiego w Ljubljanie twierdzą, że wykryli płód z poważną deformacją mózgu u kobiet w ciąży, która zaraziła się wirusem Zika podczas pobytu w Brazylii. Słoweńscy lekarze badali ją po powrocie do Europy; dziecko zmarło po porodzie. Autopsja jego zwłok potwierdziła, że doszło do zakażenia mózgu, nie znaleziono jednak wirusa w innych narządach.

Centrum Kontroli Chorób (CDC) w Atlancie poinformowało, że wyizolowano wirusa Zika z mózgu dwóch noworodków, które przyszły na świat w Brazylii i zmarły. Zarazek ten odkryto również w łożysku u dwóch kobiet, które poroniły.

Dr Michael Greene z Massachusetts General Hospital w komentarzu na łamach „New England Journal of Medicine” przyznaje, że są to ważne odkrycie, jednak wciąż nie ma jednoznacznego potwierdzenia, że Zika może powodować małogłowie płodu objawiające się małą czaszką i puszką mózgową.

Światowa Organizacja Zdrowia (WHO) uspokaja, że zdecydowana większość kobiet w ciąży zakażonych wirusem Zika rodzi zdrowe dzieci. Podkreśla również, że najlepszą ochroną przed infekcją jest niszczenie komarów środkami chemicznymi i chronienie się przed ich ukąszeniem, np. odpowiednim ubiorem.

Ponieważ podejrzewa się, że zarazek ten może być przenoszony drogą płciową, zaleca się używania prezerwatyw podczas kontaktów seksualnych.