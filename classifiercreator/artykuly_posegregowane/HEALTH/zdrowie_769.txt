epa01024118 The silhouette of a Greek woman smoking is seen in Athens, Greece, 30 May 2007, one day ahead of WHO World No Tobacco Day. According to European Union research, Greek people are the top smokers in the list of European countries with 42 per cent.  EPA/SIMELA PANTZARTZI
Dostawca: PAP/EPA. Archiwum. PAP/EPA © 2016 / SIMELA PANTZARTZI
                                        

            Osobom, które z dnia na dzień zaprzestają palenia papierosów łatwiej wytrwać w tym postanowieniu niż odstawiającym palenie stopniowo - informuje pismo „Annals of Internal Medicine”.
      
            Sfinansowane przez British Heart Foundation badania dr Nicoli Lindson-Hawley z Oxfordu objęły niemal 700 ochotników. Losowo podzielono ich na dwie grupy, z których jedna rzuciła palenie nagle, a druga stopniowo ograniczała liczbę wypalonych papierosów.

Wszystkim uczestnikom udostępniono porady, wsparcie oraz plasterki zawierające nikotynę (w Wielkiej Brytanii dostępne bezpłatnie). Po sześciu miesiącach w grupie odstawiającej palenie stopniowo wytrwało w abstynencji 15,5 proc. badanych, podczas gdy spośród nagle przerywających palenie – 22 proc.

Autorzy zalecają pragnącym zerwać z nałogiem poszukanie wsparcia u profesjonalistów. Duże znaczenie ma wybranie konkretnej daty - dogodnego dla rzucającego terminu - i konsekwentne odmawianie sobie choćby jednego papierosa.