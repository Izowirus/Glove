English Julia Knight is hopeful that her baby will become a future Wimbledon champion as she visits the All England Lawn Tennis Championships in Wimbledon, Monday 30 June 2003. Julia is 6 month pregnant and is celebrating her 23rd birthday today.  EPA PHOTO/EPA/GERRY PENNY PAP/EPA © 2018 / GERRY PENNY
                                        

            Kobiety, które w okresie ciąży spożywają mało węglowodanów, są bardziej narażone na urodzenie dziecka z wadą cewy nerwowej - informują naukowcy na łamach pisma "Birth Defects Research". Wady te powstają w okresie prenatalnym i stanowią przyczynę niepełnosprawności i zgonów dzieci.
      
            Do wad cewy nerwowej należą m.in. rozszczep kręgosłupa, bezmózgowie i przepukliny oponowo-rdzeniowe. Wady te powstają w okresie prenatalnym i stanową przyczynę niepełnosprawności i zgonów dzieci.

"Dieta matki przed i w czasie ciąży odgrywa bardzo ważną rolę w rozwoju płodu. Nasze badania sugerują, że niskie spożycie węglowodanów może zwiększać ryzyko wystąpienia u dziecka wady wrodzonej o 30 proc. Wyniki te są niepokojące, biorąc pod uwagę popularność diet niskowęglowodanowych" - mówi prowadząca badania dr Tania Desrosiers z University of North Carolina w Chapel Hill.

Naukowcy poddali analizie dane dotyczące 11 285 kobiet biorących udział w National Birth Defects Prevention Study. W tej grupie wystąpiło 1740 przypadków narodzin (oraz poronień) dzieci z rozszczepem kręgosłupa lub bezmózgowiem.

Porównując spożycie kwasu foliowego, który chroni przed rozwojem wad wrodzonych, badacze stwierdzili, że w przypadku kobiet spożywających zbyt mało węglowodanów było ono o ponad połowę mniejsze w porównaniu z grupą kontrolną.

Kobiety, które unikają spożywania węglowodanów mogą jednocześnie spożywać mniej produktów wzbogaconych w kwas foliowy, co z kolei przekłada się na zbyt niski poziom tego związku. Niezbędne jest jednak przeprowadzenie dalszych badań, by ustalić dokładną przyczynę zależności pomiędzy dietą niskowęglowodanową a ryzykiem wad wrodzonych u dziecka - podsumowują autorzy.