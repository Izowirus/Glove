epa03035259 View of two people at a smoking site of a business building in Rio de Janeiro, Brazil, on 15 December 2011, after Brazilian President Dilma Rousseff passed a law banning smoking in enclosed public places and prohibiting tobacco advertising. The ban ends the rooms dedicated to smokers in airports, shopping centers or companies that currently were still allowed in several states of the Latin American country.  EPA/Marcelo Sayăo
Dostawca: PAP/EPA. PAP/EPA © 2013 / Marcelo Sayăo
                                        

            Związek o nazwie akroleina, wdychany wraz z dymem papierosowym, powoduje zakłócenia pracy układu odpornościowego, przez co pojawiające się w organizmie komórki nowotworowe nie są w porę identyfikowane i niszczone - czytamy w piśmie "Scientific Reports".
      
            Akroleina jest toksycznym aldehydem uwalnianym wraz z dymem podczas palenia papierosów. Naukowcy z Wiedeńskiego Uniwersytetu Medycznego ustalili, że związek ten nie tylko prowadzi do uszkodzeń materiału genetycznego, ale także hamuje naturalną odpowiedź immunologiczną poprzez limfocyty T regulatorowe, co sprzyja rozwojowi nowotworów.

Akroleina wpływa na odpowiedź układu odpornościowego nie tylko podczas palenia aktywnego lub biernego, ale także później. Jest ona także produkowana podczas gotowania lub smażenia tłuszczu zwierzęcego i roślinnego, a także w procesie spalania wosku czy biopaliw.

Związek ten dostaje się jednak do naszego organizmu nie tylko poprzez drogi oddechowe. Jego cechą charakterystyczną jest to, że przywiera do różnych powierzchni, takich jak talerze, ubrania czy zasłony, dlatego może wniknąć do organizmu w dowolnym momencie chociażby poprzez kontakt ze skórą. Ta świadomość jest szczególnie ważna dla kobiet w ciąży, a także rodziców. Szczególnie istotne jest to, by nie palić papierosów w domu, samochodzie czy w obecności zwierząt domowych, gdyż na ich sierści pozostaje akroleina - podkreślają naukowcy.

Podczas badań na modelu zwierzęcym naukowcy poznali także drugą twarz akroleiny. Hamowanie odpowiedzi immunologicznej następujące w rezultacie jej działania zmniejsza podatność na alergie.