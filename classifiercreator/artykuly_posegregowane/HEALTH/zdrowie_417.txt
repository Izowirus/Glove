Wrocław, 12.12.2013.
Pokaz kulinarny przygotowany przez najlepszych dolnośląskich kucharzy,połączony z prezentacją nowej oferty ryb słodkowodnych pochodzących ze Stawów Milickich. mk/obm
PAP/Maciej Kulczyński PAP © 2017 / Maciej Kulczyński
                                        

            Spożywanie ryb może uśmierzać bóle i zmniejszać obrzmienie stawów wywołane reumatoidalnym zapaleniem stawów – sugerują badania amerykańskich specjalistów opublikowane przez „New York Times”.
      
            Główna autorka badań dr Sara K. Tedeschi z Brigham and Women’s Hospital w Bostonie zastrzega, że były to jedynie badania obserwacyjne, czyli takie, które nie precyzuje, co jest przyczyną - a co skutkiem. Jednak wynika z niego, że wraz ze wzrostem spożycia ryb chorzy z reumatoidalnym zapaleniem stawów wyraźnie mniej cierpią.

"Efekt diety (bogatej w ryby – PAP) w tym schorzeniu jest znaczący" – podkreśla specjalistka. Ocenia ona, że odpowiada on jednej trzeciej skuteczności terapeutycznej standardowego leczenie reumatoidalnego zapalenia stawów przy użyciu metotreksatu, podstawowego leku w dolegliwościach reumatycznych.

W badaniu o nazwie Arthritis Care & Research wzięło udział 176 chorych. Podzielono ich na cztery grupy, w których jedni spożywali różnego rodzaju ryby rzadziej niż raz w miesiąc, inni - raz w miesiącu, raz lub dwa razy w tygodniu - oraz częściej niż dwa razy w tygodniu. Jednocześnie oceniano, jak silne były dolegliwości badanych osób – bóle i obrzmienie stawów.

Dr Tedeschi twierdzi, że nasilenie reumatoidalnego zapalania stawów było tym mniejsze, im częściej chorzy spożywali niesmażone ryby.