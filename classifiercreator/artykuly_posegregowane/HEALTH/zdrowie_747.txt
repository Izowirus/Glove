A picture made available on 12 February 2016 of Patricia Vieira de Araujo (L) holding her one-month-old granddaughter Manuelly Araujo da Cruz, who was born with microcephaly after being exposed to the zika virus during her mother's pregrnacy, in Rio de Janeiro, Brazil, 11 February 2016. The mother Leticia de Araujo, who caught the Zika virus during her third month of pregnancy, says that it is possible to raise her daughter in a completely normal way. 'The only difference is that Manuelly has a time when she cries a lot and gets very nervous waving her arms' but 'beyond that is normal'. EPA/ANTONIO LACERDA Archiwum PAP/EPA
                                        

            Amerykańscy naukowcy w środę po raz pierwszy z pewnością potwierdzili, że wirus Zika wywołuje mikrocefalię u niemowląt. Amerykańskie Centrum ds. Kontroli i Prewencji Chorób (CDC) opublikowało wyniki swoich badań w czasopiśmie "New England Journal of Medicine".
      
            Naukowcy już wcześniej wiązali ten przenoszony przez komary z rodziny Aedes aegypti wirus z mikrocefalią (małogłowiem) noworodków, jednak dotychczas nie mieli pewności.

"Wciąż nie wiemy wielu rzeczy, ale nie ma już żadnej wątpliwości, że Zika jest przyczyną mikrocefalii" - powiedział dyrektor CDC doktor Tom Frieden. Jego zdaniem opublikowane wyniki są "punktem zwrotnym w tej epidemii", która dotknęła 30 państw, w szczególności Ameryki Południowej, a najmocniej Brazylię, gdzie odnotowano już ponad 1,5 mln przypadków zarażenia tym wirusem.

Frieden podkreślił także, że jest to odkrycie bez precedensu: "nigdy wcześniej nie znaliśmy sytuacji, w której ukąszenie komara mogłoby spowodować katastrofalne wady rozwojowe płodu".

Badania będą nadal kontynuowane, ponieważ wciąż nie wiadomo, w którym okresie ciąży ryzyko wystąpienia mikrocefalii jest największe ani czy Zika ma związek z rzadką chorobą Guillain-Barre obwodowego systemu nerwowego.



Z Ameryki Łacińskiej i Karaibów Zika, jak spodziewają się eksperci, dotrze wraz z towarzyszącym upałom komarami także do kontynentalnych Stanów Zjednoczonych. Dotychczas w USA potwierdzono ponad 600 przypadków zarażenia Ziką, ale chodzi o osoby, które podróżowały do państw, gdzie wirus jest obecny.

Wirus Zika znany jest od 1947 r., gdy został odkryty w Ugandzie. Jeszcze do zeszłego roku uważano, że nie ma on poważnych skutków dla zdrowia. Niedawno okazało się, że wirus może też być przenoszony drogą płciową.