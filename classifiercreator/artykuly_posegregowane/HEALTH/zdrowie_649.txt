Warszawa, 28.09.2012. Z bezpłatnych specjalistycznych badań siatkówki oka można skorzystać 28 bm. w Warszawie, w ramach obchodów VII Tygodnia Schorzeń Siatkówki Oka. Badania odbywają się w „miasteczku okulistycznym” na Placu Konstytucji. (mr) PAP/Bartłomiej Zborowski Archiwum PAP © 2016 / Bartłomiej Zborowski
                                        

            Badanie dna oka może wykrywać wczesne objawy choroby Parkinsona – informuje pismo „Acta Neuropathologica Communications”.
      
            Wstępne wyniki przeprowadzonych na szczurach badań naukowców z University College w Londynie (UCL) wskazują, że zanim ujawni się u nich choroba Parkinsona, na dnie oczu pojawiają się charakterystyczne zmiany. Badaniami kierowała prof. Francesca Cordeiro.

Choroba Parkinsona występuje u jednej na 500 osób i jest drugą po chorobie Alzheimera najbardziej rozpowszechnioną chorobą neurodegeneracyjną na świecie. Nie prowadzi bezpośrednio do śmierci, jednak stan pacjenta stopniowo się pogarsza – pojawiają się drżenia i sztywność mięśni, ruchy ulegają spowolnieniu, obniża się jakość życia. Objawy te występują zwykle już po uszkodzeniu komórek mózgu.

Zdaniem autorów badanie dna oka u ludzi może być tanim i nieinwazyjnym sposobem wykrywania choroby Parkinsona we wczesnej fazie - zanim jeszcze pojawią się typowe objawy. Leczenie jest wówczas znacznie skuteczniejsze.