epa05138958 Patient Sandra Milena Ovallos (3R)20 years old and 25 weeks pregnant, attends to a medical examination after suffering from fever and skin rash at the Hospital Universitario Erazmo Meoz in Cucuta, Colombia, on 01 February 2016. The number of pregnant women infected with the zika virus in Colombia, who risk having babies born with microcephaly has risen to 1.911 according to the National Institute of Health.  EPA/Schneyder Mendoza 
Dostawca: PAP/EPA. PAP/EPA © 2016 / Schneyder Mendoza
                                        

            Ponad 3 tys. kobiet w Kolumbii jest zarażonych wirusem Zika - poinformował w sobotę prezydent tego kraju Juan Manuel Santos. Podejrzewa się, że Zika może powodować mikrocefalię (małogłowie) u noworodków. Nie ma szczepionki przeciw temu wirusowi.
      
            Santos podkreślił, że w Kolumbii nie zarejestrowano dotąd przypadków mikrocefalii powiązanych z wirusem Zika.

W sumie wirusem Zika jest w Kolumbii zarażonych 25645 ludzi, w tym 3177 ciężarnych kobiet - powiedział prezydent w programie telewizyjnym z udziałem przedstawicieli służby zdrowia.

Światowa Organizacja Zdrowia (WHO) traktuje wirus Zika, szerzący się obecnie w Ameryce Południowej, jako międzynarodowe zagrożenie. Poprzednio taki komunikat WHO wydała w 2014 roku w związku z epidemią eboli.

Naukowcy podejrzewają, że Zika ma związek zarówno z mikrocefalią u noworodków, jak i z występowaniem rzadkiego schorzenia znanego jako zespół Guillaina i Barrego, który u osób z osłabionym układem odpornościowym może wywoływać paraliż, a w skrajnych przypadkach śmierć. U kobiet ciężarnych Zika może przedostać się do płodu, wywołać wady wrodzone i doprowadzić do śmierci dziecka.