Warszawa, 03.09.2017. Talia kobieca z centymetrem, miarką…. (jt/am) Archiwum fot. PAP/Jacek Turczyk
                                        

            Duża ilość tłuszczu w okolicy brzucha zwiększa ryzyko wystąpienia zaburzeń lękowych u kobiet w średnim wieku - informuje pismo "Menopause" wydawane przez The North American Menopause Society (NAMS).
      
            Badaniami objęto 5580 kobiet pochodzenia latynoamerykańskiego, których średnia wieku wynosiła 49,7 lat. 58 proc. uczestniczek było po menopauzie, a 61,3 proc. doświadczało zaburzeń lękowych (https://www.menopause.org/docs/default-source/default-document-library/waist-to-height-ratio-linked-with-anxiety-3-7-18.pdf).

Okazało się, że panie, których obwód w pasie był zbyt duży w stosunku do ich wzrostu częściej, miały objawy zaburzeń lękowych.

Stosunek obwodu talii do wzrostu okazał się już wskaźnikiem pozwalającym dobrze określić ryzyko kardiometaboliczne. Zgodnie z tym wskaźnikiem kobieta jest otyła, jeśli jej obwód w pasie wynosi więcej niż połowę jej wzrostu.

Zaburzenia lękowe to jedno z najczęściej występujących zaburzeń zdrowia psychicznego i znacznie częściej dotykają kobiet (zwłaszcza w średnim wieku ze względu na spadek poziomu estrogenu). Mają one związek z podwyższonym ryzykiem rozwoju, m.in. chorób serca, cukrzycy i chorób układu oddechowego.

"Zmiany hormonalne mogą mieć wpływ zarówno na rozwój zaburzeń lękowych, jak i otyłości brzusznej. Te badania sugerują, że w przypadku kobiet w średnim wieku stosunek obwodu talii do wzrostu może wskazywać na potrzebę ewaluacji pacjentek pod kątem zaburzeń lękowych" - komentuje dr JoAnn Pinkerton z NAMS.