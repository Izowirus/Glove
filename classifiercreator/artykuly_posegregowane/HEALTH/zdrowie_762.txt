An old woman looks at her voting ballot at a polling station in Belgrade, Sunday 28 December 2003.  Voting began quietly and without problems Sunday in early parliamentary elections in Serbia, with 19 parties and coalitions running for the 250 legislative seats. More than 6.5 million registered voters are eligible to cast their ballots at nearly 8,600 polling stations until 8 p.m. (1900 GMT).  EPA/SRDJAN SUKI Archiwum. EPA © 2016 / SRDJAN SUKI
                                        

            Kobiety cieszą się zwykle o kilka lat dłuższym życiem niż mężczyźni, ale jest to okupione gorszym stanem zdrowia – wynika z przeprowadzonych w USA badań, opublikowanych przez „American Journal of Public Health”.
      
            Przeciętna długość życia Amerykanek wydłużyła się do 81 lat i jest o 5 lat dłuższa niż w przypadku Amerykanów. Kobiety żyją o 2 lata dłużej niż w 2005 r., podczas gdy długość życia mężczyzn wzrosła od tego czasu o trzy lata. Przed 20 laty panie żyły w Stanach Zjednoczonych 79 lat, a panowie - 73 lata.

Najbardziej zaskakujące jest, że wśród mężczyzn nie tylko szybciej wydłuża się tzw. przeciętna oczekiwana długość życia. Z bada prof. Vicki Freedman z University of Michigan i jej zespołu wynika, że dłużej cieszą się oni lepszym stanem zdrowia i kondycją. Ta różnica utrzymuje się nawet wśród osób długowiecznych obojga płci, które żyją równie długo.

Prof. Freedman podaje przykład Amerykanów w wieku 85 lat. Z danych statystycznych wynika, że mężczyzna w tym wieku może oczekiwać, że w miarę dobrej kondycji będzie żył jeszcze 4 lata, podczas gdy kobiety jedynie 2,5 roku. W USA aż 68 proc. kobiet po 65 roku życia nie jest w pełni samodzielna.

Według amerykańskiej specjalistki, choć przeciętna długość życia kobiet się wciąż wydłuża, to po 2000 r. jednocześnie przestała się wydłużać również ich sprawność i ogólny stan zdrowia. Tymczasem u mężczyzn przeciętna długość życia wydłuża się wolniej, ale towarzyszy temu dłuższe zachowanie w miarę dobrej kondycji.

Prof. Freedman twierdzi, że kobiety są bardziej podatne na związane z wiekiem schorzenia, takie jak reumatyzm, depresja, osteoporoza i demencja. Amerykanki nie są pod tym względem wyjątkiem, podobnie jest w innych w Europie i Japonii.

Duże znacznie ma styl życia. Mężczyźni rzadziej umierają na zawały serca, do czego przyczynił się postęp medycyny, jak również zmiana nawyków na bardziej prozdrowotne. Z kolei kobiety w przeszłości zaczęły częściej palić papierosy. Być może skutkiem tego jest gorsza jakość życia części z nich w wieku starczym.