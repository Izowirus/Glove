An over-weight Indian man takes part in a rally at the Marina Beach, Chennai, India, 05 December 2009. Obesity Foundation India organized the rally to create awareness about the perils of severe obesity with the theme being 'Obesity is a health hazard'. World Health Organization (WHO) officially classified that 1.2 billion people around the world are overweight and in India itself more than 25 per cent of the Indian population is overweight with statistics continuing to rise due to the changing lifestyle. EPA/NATHAN G. Archiwum PAP/EPA
                                        

            Do ponad 1,1 mld zwiększyła się na świecie liczba ludzi otyłych lub z nadwagą, przy czym osób otyłych jest już więcej niż tych z nieco tylko nadmierną tuszą – wynika z raportu opublikowanego przez „Lancet”.
      
            Główny autor opracowania prof. Majid Ezzat z Imperial College London twierdzi, że do takiego wniosku skłaniają badania ludzi dorosłych w 186 krajach obejmujące dane z lat 1975-2014. W tym okresie liczba otyłych zwiększyła się ze 105 mln do 641 mln, a z nadwagą – z 330 mln do 462 mln.

Oznacza to, że nie tylko cały czas wzrasta liczba ludzi otyłych, ale jest ich już zdecydowanie więcej niż osób z nadwagą. Przed 40 laty było odwrotnie – przeważały osoby z nadwagą, którym dopiero groziła otyłość. Za osoby otyłe uznaje się te, u których wskaźnik BMI przekracza 30 punktów. Nadwaga mieści w granicach od 26 do 30 punktów.

Otyłość najszybciej rozwija się u mężczyzn. Wśród panów jest trzykrotnie więcej otyłych niż 40 lat temu, a wśród kobiet - dwukrotnie. Nadal jednak jest więcej otyłych kobiet (375 mln) aniżeli mężczyzn (266 mln).

Stany Zjednoczone nie są już krajem o największe liczbie otyłych, wyprzedziły ich pod tym względem Chiny. W obu krajach liczba otyłych jest niemal taka sama u obu płci. W Chinach jest otyłych 43,2 mln mężczyzn i 46,4 mln kobiet, natomiast w USA odpowiednio 41,7 mln i 46,1 mln.



Autorzy raportu twierdzą, że niemal zerowe są szanse na to, że zgodnie z postulatem Światowej Organizacji Zdrowia w 2025 r. było na świecie tylu otyłych, co w 2010 r. Przewiduje się, że do 2025 r. w Wielkiej Brytanii będzie największy odsetek otyłych kobiet (38 proc.), na drugim miejscu pod tym względem będzie Irlandia (38 proc.), a na trzecim Malta (34 proc.).

Raport zwraca również uwagę, że poza Chinami najwięcej otyłych jest w pięciu najbogatszych krajach anglojęzycznych: Australii, Irlandii, Kanadzie, Nowej Zelandii, Stanach Zjednoczonych i Wielkiej Brytanii.