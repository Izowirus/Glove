epa05217537 A woman and child wearing protective masks take a stroll outside a shopping mall in Beijing, China, 18 March 2016. Beijing authorities are planning to implement, by the end of March, adjustments in criteria for issuing smog red alerts. A red alert, the highest warning, is issued when air quality index readings exceed 200 over three days. In the adjusted criteria, a red alert would be issued when index readings go over 500 for one day, exceed 300 for two days in a row or 200 for four days.  EPA/ROLEX DELA PENA 
Dostawca: PAP/EPA. PAP/EPA © 2016 / ROLEX DELA PENA
                                        

            Co siódme dziecko oddycha powietrzem, którego zanieczyszczenie sześciokrotnie przekracza normy WHO - stwierdza specjalny raport, który UNICEF opublikował w poniedziałek, na tydzień przed rozpoczynającą się 7 listopada światową konferencją klimatyczną w Marrakeszu.
      
            Oznacza to, że niemal 300 milionów dzieci na naszym globie, w tym 220 milionów w południowej Azji, jest narażonych na choroby układu oddechowego, upośledzające m.in. rozwój układu krążenia i mózgu dziecka.

Dyrektor wykonawczy UNICEF Anthony Lake powiedział w związku z ogłoszeniem dokumentu: "Zanieczyszczenie powietrza jest co roku główną przyczyną zgonów ok. 600 000 dzieci do piątego roku życia i zagraża milionom innych".

Małe dzieci - dodaje Lake - oddychają szybciej niż dorośli. Ich drogi oddechowe nie są jeszcze całkowicie ukształtowane i są bardziej podatne na choroby spowodowane zanieczyszczeniem powietrza.

"Zanieczyszczone powietrze szczególnie szkodzi dzieciom żyjącym w biedzie" - podkreśla Nicholas Rees, specjalista UNICEF do spraw klimatu.

Eksperci Światowej Organizacji Zdrowia (WHO) stwierdzają, że w 2012 roku zatrute powietrze zabiło 3,7 miliona ludzi, w tym 127 000 dzieci poniżej piątego roku życia. Wśród źródeł zanieczyszczenia wymieniają przede wszystkim tradycyjne elektrownie, pojazdy spalinowe, kurz i produkty spalania śmieci.

W krajach rozwijających się źródłem zanieczyszczeń, według raportu UNICEF, jest często spalanie węgla i drewna do ogrzewania i celów kuchennych.

Raport skierowany do uczestników konferencji w Marrakeszu, w Maroku, na której w dniach 7-18 listopada spotkają się przedstawiciele ok. 200 rządów, zaleca przede wszystkim zastępowanie paliw kopalnych czystą energią wiatru i słońca.