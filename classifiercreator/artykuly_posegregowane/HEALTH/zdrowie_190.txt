Warszawa, 09.05.2015. Zawodnicy na trasie ekstremalnego biegu z przeszkodami Runmageddon Classic, który odbył się 9 bm. na torze wyścigów konnych na warszawskim Służewcu. (ls/awol) Archiwum fot. PAP/Leszek Szymański
                                        

            Siła mięśni, mierzona uściskiem dłoni, może wskazywać na to czy nasz mózg jest zdrowy - informują naukowcy z University of Manchester na łamach pisma "Schizophrenia Bulletin".
      
            Badania prowadzone w Wielkiej Brytanii, w których udział wzięło blisko pół miliona osób (UK Biobank) wykazały, że im silniejszy był uścisk dłoni, tym lepsze były wyniki testów sprawdzających m.in. pamięć, logiczne rozwiązywanie problemów i szybkość reakcji.

W odróżnieniu od dotychczasowych badań, które wskazywały, że siła mięśni przekłada się na zdrowie mózgu jedynie u seniorów - obecne wyniki świadczą o tym, że zależność ta dotyczy także osób przed 55. rokiem życia.

Naukowcy zaobserwowali ponadto, że maksymalna siła uścisku dłoni w wyraźnym stopniu korespondowała z lepszą pamięcią wzrokową oraz szybkością reakcji u ponad tysiąca osób z zaburzeniami psychotycznymi, takimi jak schizofrenia.

Wcześniejsze analizy wskazywały, że na zdrowie mózgu wpływają ćwiczenia aerobowe. Te wyniki sugerują, że korzystny wpływ mogą mieć także trening siłowy. Jego skuteczność autorzy zamierzają przetestować podczas kontynuacji badań.

Więcej można przeczytać na stronie:
https://academic.oup.com/schizophreniabulletin/advance-article/doi/10.1093/schbul/sby034/4942313